# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:56.924838
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB04n0234-057宛陵先生集-卷第五十七.
<pb:KR4d0056_SBCK_057-1a>¶
宛陵先生集卷第五十七¶
　　　　　　　　宋宛陵梅堯臣聖俞著¶
　　　送葛都官南歸¶
不羡新爲赤縣尹惟羡暫向江南歸江南&KR0456;&KR0456;¶
梅雨時風帆差差並鳥飛&KR0699;竿夾岸長若桅水¶
籠畜魚鮮且肥家在千山古溪上先應喜鵲噪¶
門扉¶
　　　楊樂道留飮席上客置黃紅絲頭芍藥¶
洛陽賣牡丹江都買芍藥賣與富人歡買爲遊¶
<pb:KR4d0056_SBCK_057-1b>¶
子樂萬絲必同心千葉必同蕚五色相淺深百¶
金相厚薄栽培動經年風雨便成昨蕭條洛陽¶
城索寞江都郭頼有一春花能無十千酌朝看¶
門擁車暮見門羅雀嘗聞月底人欲把月桂斫要¶
使清光多四海意開廓我亦愛明月常滿不願¶
落上弦過楊侯乃值寒雨作共飮三四人不覺¶
傳鳴柝持葩金谷豪朱黃何灼爍還思溱洧上¶
士與女相謔實此香草芳請我賦其略酒䦨爲¶
追詠思拙筆屢閣¶
<pb:KR4d0056_SBCK_057-2a>¶
　　　項羽¶
羽以匹夫勇起于隴畝中遂將五諸侯三年成¶
覇功天下欲滅秦無不慕強雄秦滅責以德豁¶
逹歸沛公自矜奮私智奔亡竟無終¶
　　　送陳郞中知和州¶
藹藹尚書郞出爲二千石伯父歷將相兄弟皆¶
烜赫前罷永嘉守民俗遮阡陌獨將海松歸夸¶
與都下客今去烏江邉寂寞空舊跡當求虞&KR0078;¶
草無風舞隨拍城頭可曠望千里波月白俱助¶
<pb:KR4d0056_SBCK_057-2b>¶
使君歡平時遺吏責¶
　　　送薛十水部通判并州¶
并州自古近胡地牛酒常行十萬兵少尹曾爲¶
五府辟將軍况有舊家聲桑麻故巳知風俗丘¶
隴何湏訪姓名聞&KR0003;至今猶好馬試求安穩衆¶
中行¶
　　　&KR0009;題西浴致仕張比部靜居院四堂¶
張侯歸靜居堂宇結四隅堂中何所有書畫羅¶
籖厨四堂各異名名異義亦殊夷心與㑹眞内¶
<pb:KR4d0056_SBCK_057-3a>¶
以道德娛清白及金蘭外爲子孫模西南夜落¶
蟾東北朝生烏天門風相通盛衰理可無舊爾¶
松檜樹間之花石株雨晴氣&KR0049;佳隣里或來俱¶
遣摘班林筍共持香粳盂飯畢循徑行不使僮¶
僕扶所至舊衣坐遍歷日過晡時遇園果熟&KR0372;¶
漿而粉膚就枝掇鮮美咀味銷氷酥以此樂歲¶
月豈是忘形軀禮法不我弃勞吝不我紆上不¶
媿二踈下不泛五湖自有逍遙趣幸世遭唐虞¶
　　　送洪秘丞知太寧監¶
<pb:KR4d0056_SBCK_057-3b>¶
三峽蠻溪上千山楚俗兼婦人樵入市官井貨¶
專鹽魑魅或爲患獼猴常可嫌君能厚風化男¶
子使腰鎌¶
　　　送江西轉運馮廣淵學士¶
五月江南行南風江惡遡乗潮雖有信不過湓¶
城去船經香爐峰峰前湏暫住三年少尹勞始¶
得看瀑布到官未必閑舉察憂財賦𢌞思廬山¶
傍塵土巳生慮尚存滕王閣無忘一登顧¶
　　　依韻和永赦景靈致齋見懷¶
<pb:KR4d0056_SBCK_057-4a>¶
翰林文字本雄强况復齋祠向静坊高樹黃鸝¶
無去意深廊朱幕動微凉不嗟門外塵沙苦只¶
覺壺中歲月長庭下隂苔未教掃榴花紅落㸃¶
青蒼¶
　　　雜言送當世待制知&KR0045;州(馮)¶
廣陵老人爭持壺酒朝言送少年使君暮言迎¶
少年太守少年俱是玉墀人文章快利生銅吼¶
莫作蕪城賦事徃復何有莫聽嵇康琴商聲豈¶
堪乆今當太平非不偶星𪧐煌煌羅北斗&KR0045;州¶
<pb:KR4d0056_SBCK_057-4b>¶
古富變荒凉萬俗一心依父母地包淮海江湖¶
寛貨走荆吳楚越厚開釀刲羊願遇賓天下沄¶
沄不輕口¶
　　　送蘇公佐屯田知單州¶
栢上有羣烏一烏飛向東方棲城頭與人司吉¶
㐫八月禾巳穫九月黍巳舂競持美酒相慶樂¶
年豐借問何能爾時平無困窮¶
　　　王平甫惠畵水卧屏¶
臨流别君時羡君觀吳潮君行識我意遣畵一¶
<pb:KR4d0056_SBCK_057-5a>¶
幅綃𦘕作繞床屏滔滔隨驚飈前浪雪花卷後¶
浪白馬跳宛然千萬重不似筆墨描窊亞亂我¶
目坐卧疑動搖夜燈照河漢如有織女招朝日¶
下天牎東海無秦橋秦橋不可度織女不可邀¶
但慕乗桴公空能誦唐堯嘗聞挾柘彈意必在¶
食鴞終當五湖上歸去學漁樵¶
　　　送萬州武寧叚尉(希元)¶
相見三十載喜君始成名新袍照江緑白髪憎¶
鑑明臨水必觀魚獨傷魚命輕朝爲淵底游暮¶
<pb:KR4d0056_SBCK_057-5b>¶
爲釜中烹彼方路艱逺其民亦天氓餒之則爲¶
盗非是惡厥生捕多勿夸能能在不犯兵¶
　　　次韻答黃介夫七十韻¶
春風不擇草萬卉皆發萌盛夏一長養秋實俱¶
與成舂粒以蒸炊刈枯以煎烹工師調五音不¶
問咸與韺自取衆律和&KR0112;谷動華英可以薦祖¶
廟可以陳帝庭良將統萬卒所向若驚霆戰闘¶
衆益勇號令夜益明破敵必拉朽不見堅陣橫¶
我觀欲物際亦在農力興我觀合奏時亦在考¶
<pb:KR4d0056_SBCK_057-6a>¶
擊并我觀成功日亦在間得情草木有美惡造¶
化無喜憎五聲有高下一致不可評三軍用𧴀¶
虎不較蚊睫螟大君設時網廣海無漏鯨磊落¶
黃夫子爲學不自輕四十登賢科良賈售百朋¶
得志豈計晚成名等衆榮舊交半存沒新知慕¶
徒傾老鶴晴一唳隨風無近聲好論古今詩品¶
藻笑鍾嶸欲掃李杜壇未審誰主盟我衰百事¶
倦白首聊窮經兩目生昬花猶勝張籍盲讀書¶
愛日永秉扇自驅蠅但惡亂我思非與小物勍¶
<pb:KR4d0056_SBCK_057-6b>¶
清飈颯然來喜得如弟兄散帙空堂上垂冠髮¶
星星載誦堯舜篇幸今時太平不學遁世士投¶
竿泛東溟不襲貪生人煉氣噏日精不羡富貴¶
翁歌吹滿重城獨守螢火光莫擥蟾蜍晶人生¶
轉頭間未免一銘旌區區逐甘鮮𪔂𪔂夸佩纓¶
安知西山餓熟識緜上耕彼勿歎鳯衰此正歌¶
鴻冥分合沒窮巷迹澀蹈高閎妻子易爲飽粟¶
帛不足營豈乏一器飯豈乏一杯羮肯爲濁河¶
濁願作淸濟淸韓愈嘗有言百物皆能鳴特稱¶
<pb:KR4d0056_SBCK_057-7a>¶
孟東野貧篋文字盈到死只凍餒何異埋秦阬¶
今我巳過甚日醉希歩兵神僊多羽翼一一飛¶
蓬&KR0801;乃知無道氣難可强留形鄙性實樸鈍曾¶
非傲公&KR0056;昔隨衆一徃或值謗議騰曰我非親¶
舊曰我非門生又固非賢豪安得知爾名是時¶
聞此言舌直目且瞠俄然我有答賢相持權衡¶
喜士同周公其德莫與京我去豈不送我徃豈¶
不迎自爲筋力寡路逺艱於行未若歸教子遺¶
金徒滿籝歲月苦易得顔貌日可驚身雖厭役¶
<pb:KR4d0056_SBCK_057-7b>¶
&KR0229;心亦逺硜硜歸思吳州橘夢憶楚江萍試看¶
兩圍碁白黑何所爭朝脫泥塗困暮失雲衢亨¶
物理旣難常逹生重飛觥曾以文豹章逺喻子¶
懷能曩者恃貴𫝑悔&KR0003;烏鳥靈烏靈反見怒終¶
恨屈此誠當時語頗錯盍呼爲大鵬於兹儻遇¶
之應解頸頰頳韻盡意未盡且用此報瓊¶
　　　永叔内翰見索謝公遊嵩書感歎希深¶
　　　師魯子聰幾道皆爲異物獨公與余二¶
　　　人在因作五言以叙之¶
<pb:KR4d0056_SBCK_057-8a>¶
昔在洛陽時共遊銅駝陌㝷花不見人前代公¶
侯宅深堂鏁塵埃空壁闘&KR1340;蝪楸隂布苔緑野¶
蔓纒石碧池魚有偷釣林烏有巧射園隷見我¶
來朱門暫開闢園婦見我還便掃車馬跡何以¶
掃馬跡實亦畏他客我輩唯適情一葉未嘗摘¶
他人或所至生菓不得惜又憶遊嵩山勝&KR0208;無¶
不索各具一壺酒各蠟一䨇屐登危相扶牽遇¶
平相笑噱石搗雲衣輕巖裂天䆫窄上飮醒心¶
泉高顚溜寒液下看峰半雨廣甸非甘澤夜𪧐¶
<pb:KR4d0056_SBCK_057-8b>¶
岳頂寺明月入戸白分吟露氣冷猛酌靣易赤¶
明朝循歸途兩脛痛若刺日旰就馬乗香草路¶
迫阨&KR0077;望峻極居巳與天外隔薄暮&KR0300;少林漱¶
濯整冠幘碑觀廵幸僧指古定空壁誓將新詠¶
章燈前互詆擿楊生護巳短一字不肯易明年¶
移河陽簿書日堆積忽得謝公書大夸遊覽劇¶
自嵩歷石堂蘚花題洞額其文曰神清固非人¶
筆畫乃知二公貴逆告意可頥遂由龍門歸里¶
堠環數驛我時詩巳答或歌或辨責責我不喜¶
<pb:KR4d0056_SBCK_057-9a>¶
僧性實未所𫉬凡今三十年纍塜拱松栢唯與¶
公非才同在不同昔昔日同少壯今且異肥瘠¶
昔日同微禄今且異烜赫昔同&KR0016;破韀今控銀¶
轡革昔同自謳歌今執樂指百死者誠可悲存¶
者獨窮厄但比死者優貧存何所益¶
　　　送謝師直秘丞通判莫州兼&KR0009;張和叔¶
河湟𪧐兵地勁勇天下聞侵疆古甚熾薄伐詩¶
所云徃今𫝑且異利害理頗分逺以塘設險遂¶
輕甲屯雲昔傳嘗膽國能破怒蛙軍越雖隔大¶
<pb:KR4d0056_SBCK_057-9b>¶
江吳遭&KR0002;枯焚實由恃阻懈抉目悲伍員夫子¶
&KR0018;美才議論高不羣况有令兄弟今亦貳河汾¶
助守戒不虞愼勿𠋣和獯張侯爲刺史大族獨¶
此君法明而不竒可共餙以文¶
　　　送白秀才福州省親¶
士憂行不脩不憂禄不及之子乆好學何患名¶
未立聖時開賢科子獨不肯入固非逺仕進服¶
朞難赴集&KR0047;歸慰親顔道路正暑濕悠悠幾千¶
里赤日薄行笠暫憇青林下頼有寒泉汲漱齒¶
<pb:KR4d0056_SBCK_057-10a>¶
去塵埃土風湏漸襲¶
　　　送温州楚屯田¶
鴈蕩山頭鴈如隨太守來秋風旣與至春日定¶
同廻上宰無忘舊明時必用才白於章句老經¶
冊向螢開¶
　　　送僧在巳歸秀州¶
前歲嘉興火僧居化劫&KR0069;四方持鉢去千里渡¶
江來心向王成講縁從海客𢌞水天聞唳鶴不¶
復有塵埃¶
<pb:KR4d0056_SBCK_057-10b>¶
　　　送祖印大師顯忠¶
黃&KR0083;賜祖印鑄名不鑄金力笑蘇季子責望小¶
人深渡江見海月秋光上遙林團團冰玉盤瑩¶
然如禪心¶
　　　題譯經院同文軒¶
有書無異文有車無異&KR0100;貝多得旁行白馬來¶
萬里清軒延高僧一歲譯幾&KR0083;譯罷坐焚香庭¶
草灑寒水¶
　　　和江隣幾學士得雷殿直墨竹二軸¶
<pb:KR4d0056_SBCK_057-11a>¶
昔見雷子之小篆今見雷子之墨竹節痩巳似¶
蛟龍孫葉暗曾無鳯凰宿江翁得之尤愛憐作¶
詩寫意酬䨇軸掛在空堂坐卧看如玩蕭蕭巖¶
畔緑莫疑昬黑眼生花松煤濃色切寒鵶不問¶
主人兼客至明朝&KR0016;馬到君家¶
　　　永叔内翰見過¶
我居城東隅地僻車馬少忽聞大尹來僮僕&KR0002;¶
驚鳥入門且坐笑豐頰光皎皎問我餐若何依¶
舊抱糜麨問我詩&KR0002;何亦未離纒繞我庭有蔾¶
<pb:KR4d0056_SBCK_057-11b>¶
莧不堪秣騕&KR1602;我壺無醪醴不能犒介紹乃喜¶
百事稀來此與世矯固非傲不徃心實厭擾擾¶
　　　韓子華内翰見過¶
但見公軒過未見我馬去我懶宜我嫌公曾不¶
我惡秋雨天街凉蕭蕭緑槐樹遙聽高車聲騶¶
導門前駐僕夫驚入扉遽曰能來顧度量何其¶
宏始終不改過索以新詩章徧覽日欲暮誠慙¶
兠離音唐突韶與濩明朝當&KR0018;荆人莫識貴附¶
　　　送董察推赴江寧¶
<pb:KR4d0056_SBCK_057-12a>¶
金陵從事去不歎食無魚尺鯉日登俎故鄕時¶
得書衰荷摘短袂秋蘚曳長裾若見府公問年¶
來&KR0180;更踈¶
　　　次韻和司馬君實同錢君𠋣二學士見¶
　　　過¶
棲棲太學官日厭塵坌積朋游絕經過都未昩¶
相識幸得養踈慵不能事&KR0229;&KR0229;天京二賢佐向¶
晚忽來覿笑我似盧仝環然空四壁只欠長&KR0161;¶
奴訴尹惡少摘移榻近簷楹談詩俄至夕𢌞車¶
<pb:KR4d0056_SBCK_057-12b>¶
閭巷隘跛馬愁所歷平明看蒼苔巳覺生轍跡¶
　　　次韻和錢君𠋣同司馬君實二學士見¶
　　　過¶
府僚忽方駕乃知决訟餘大尹不苛察羣吏不¶
牽拘嘗稱二三賢助治無偏隅新晴乗此凉行¶
行過我居何以延君子唯有滿牀書何以解君¶
頥淡句無足娛何以留君乆燈燭巳照塗登車¶
莫言逺騶從美且都夾道行人止按轡寧馳驅¶
我老焉所羡送子立躊蹰¶
<pb:KR4d0056_SBCK_057-13a>¶
　　　送閬州駐泊荆供奉¶
青天不可上蜀道未嘗行毎&KR0003;褒斜險唯聞猿¶
鳥聲去爲千里客自握一方兵所重恩威立無¶
將逺戍輕¶
　　　江隣幾沈文通二學士見過¶
東城車馬多巷無蹄與轍如何二賢豪侵晨顧¶
衰薾喜言雨後凉早暮脫炎熱愛子屋室靜塵¶
土都巳絕不唯清耳目亦粗養愚拙江碑讀頭¶
陁沈賦賞雌霓固知世德高學問冠時哲我慙¶
<pb:KR4d0056_SBCK_057-13b>¶
於其間荆華叅蟻垤然推鵬鷃分自足不少别¶
君歸邀此吟把筆强捜抉¶
　　　送壽州司理張元輿¶
清川夜流明月光城上有烏啼女墻月明不掩¶
斗與氣鳥啼未歸雲㸃霜霜寒月冷古時獄下¶
有苔蠧之雄鋩水方軒眉大靈智見我西北天¶
門傍自言昔有切玉寶嗟今非後百鍊鋼用之¶
補&KR0130;亦何益頴脫未如錐處囊誰能爲封華隂¶
土背&KR0018;七星生焜煌君去味我書此意莫歎淮¶
<pb:KR4d0056_SBCK_057-14a>¶
水來湯湯¶
<pb:KR4d0056_SBCK_057-14b>¶
¶
宛陵先生集卷第五十七¶
<pb:KR4d0056_SBCK_057-15a>¶
#+PROPERTY: JUAN 57
#+PROPERTY: FILE SB04n0234-057宛陵先生集-卷第五十七目録.
<pb:KR4d0056_SBCK_057-16a>¶
宛陵先生集目録卷第五十七¶
　　送葛都官&KR0047;歸　楊樂道留飮¶
　　項羽　送陳郎中知和州¶
　　送并倅薛水部　&KR0009;題靜居院¶
　　送大寧監洪秘丞　送江西馮轉運¶
　　和永叔景靈致齋　送當世知楊州¶
　　送單州蘇屯田　王平甫惠卧屏¶
　　送萬州武寧叚尉　次答黃介夫七十韻¶
　　永叔見索叙述　送莫倅謝秘丞¶
<pb:KR4d0056_SBCK_057-16b>¶
　　送白秀才省親　送温州楚屯田¶
　　送僧在巳歸秀　送祖印大師¶
　　題譯經院同文軒　和隣幾得墨竹二軸¶
　　永叔見過　韓子華見訪¶
　　送江寧董察推　和二學士見過¶
　　再和二學士見過　送閬州荆駐泊¶
　　江沈二學士見過　送壽州張司理¶
目録終¶

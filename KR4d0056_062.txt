# -*- mode: mandoku-view -*-
#+TITLE: 宛陵集
#+DATE: 2015-09-23 10:20:05
#+PROPERTY: LASTPB  <md:KR4d0056_SBCK_043-1a>
#+PROPERTY: JUAN 62



<pb:KR4d0056_WYG_062-1a>
欽定四庫全書
　宛陵集拾遺　　　　　　宋　梅堯臣　撰
　　　得餘干李尉録示唐人干越亭詩因以寄題
餘水之干越之鄙築基相對琵琶尾琵琶日日有秋聲
鴈過洞庭風入葦南斗戛湖波不起長刀剡峰碧耳耳
姱娥夜出在寒谿青銅瑩磨光幾里朝因吳客幅蒲輕
滿紙如蠶書可喜
　　　送君石祕校尉河内
<pb:KR4d0056_WYG_062-1b>
古縣太行下老槐三四株以言新作吏不似舊為儒黄
綬心猶壯青雲志豈無漢朝吾逺祖不道此官麤
　　　雙羊山㑹慶堂記
余以附城之地勢勝神靈所栖故建閣曰寶章以嚴帝
書為堂曰㑹慶以安吾先君先叔畫像有僧澄展願歳
時奉香火澄展先叔於其有恩雖然抑之不肯背本堂
之前許其置佛俾報恩奉佛兩得焉况吾之親域在其
右欲因以固護初余一發意吾鄉孝子義士咸助以資
<pb:KR4d0056_WYG_062-2a>
噫愛人之愛親者知其有親也不愛人之愛親者知其
不有親也不有其親則孟子所謂慕少艾慕妻子慕君
者歟余老矣慕親而不可得見見墳㫄之草樹不敢慢
常若吾親髣髴在其下唯恐令傷一草樹切切焉不忍
去欲常居此則業為王官欲致為臣又無以自給僧能
專事藉以守之守之必精潔其宇無令棄俗趣而樂處
之余之存心者此耳堂之經畫始終由吾里人張景崇
景崇力為之者愛吾有其心以吾貧不能自為也衆人
<pb:KR4d0056_WYG_062-2b>
亦由景崇然後從而愛之愛他人之愛親者於其親可
知矣吾不得不書以示後人知吾鄉之多禮義又書其
姓于石陰至和二年八月初吉宛陵梅堯臣記

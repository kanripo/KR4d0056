# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.894152
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0234-036宛陵先生集-卷第三十六.
<pb:KR4d0056_SBCK_036-1a>¶
宛陵先生集卷第三十六¶
　　　　　　　　宋宛陵梅堯臣聖俞著¶
　　　送方進士遊廬山¶
長風沙浪屋許大羅刹石齒水下排歷此二險¶
過湓浦始見瀑布懸蒼崖繫舟上岸入松徑三¶
日踏穿新蠟鞋路盤深谷岀嶺望後山日照前¶
山霾偶逢風雨恐衣濕側倚石脇人相乖雨收¶
不覺在高處却見童僕提擕偕水聲不絶鳥聲¶
好藥草香氣侵人懷老僧避俗去足跣野客就¶
<pb:KR4d0056_SBCK_036-1b>¶
澗開門䦱樹巖隱映見寺刹層層杳杳躋雲階¶
塢田將穫烏雀橫秋果正熟猴猿　東林淡虀¶
應似舊唯此足以待爾儕子心灑落撇然徃我¶
方塵垢難磨揩¶
　　　讀日者傳答俞生¶
宋忠爲大夫賈誼爲博士同與休沐下訪卜長¶
安市吾不如二人讀書無舉跬借曰當乗肥乗¶
肥非我指唯思泉石間坐卧松風美¶
　　　隱靜山懷賢師自持栢栽二十本種於¶
<pb:KR4d0056_SBCK_036-2a>¶
　　　㑹慶堂¶
新作齋堂祠畵像又興高閣祕天蹤今朝還藉¶
君移栢昨日巳因鵝種松(近以羣鵝換/松植於路傍)¶
　　　九月六日登舟再和潘歙州𥿄硯¶
文房四寶出二郡邇來賞愛君與予予傳澄心¶
古𥿄様君使製之精意餘自茲重詠南堂𥿄將¶
今世人知首尾又得水底碧玉腴溪匠畏持如¶
抱虺拜貺䨇珍不可辭年衰只怕歔歈鬼¶
　　　九月十一日下昭亭舟中¶
<pb:KR4d0056_SBCK_036-2b>¶
平生山野性坐卧愛流水適從昭亭來興自明¶
河起小舟浮輕槎身入星辰裏飲牛誰家郎照¶
鬢誰家子隔岸心相望翻然洲鵲喜灘頭磷磷¶
石欲贈畏指毁留取自支機成都無卜士¶
　　和張簿寧國山門六題¶
　　　山門(按碑本軌轍作二軌䨇峙作䨇壁/弟六句作田外峰巒囘抱兮陳卑)¶
(尊當從/碑本)¶
青山中穴爲大門下通軌轍高莫論飛雲出納¶
不計限䨇峙平削無刀痕入門復見田園美田¶
<pb:KR4d0056_SBCK_036-3a>¶
外峰巒廻抱尊棲靈畜怪不可詰䕫魈徃徃來¶
守閽¶
　　　紫雲巖¶
高巖日照雲常起吹作蘭花透紋綺橫爲歩障¶
看未收山雨一來風滿耳¶
　　　夕陽巖¶
日脚射空金縷直下映壁間梭未織野老先知¶
雨又風明朝望此重雲黑¶
　　　朝陽洞¶
<pb:KR4d0056_SBCK_036-3b>¶
洞門雖向扶桑開洞深不放陽烏入古來道士¶
今莫逢石壁乳流苔正濕¶
　　　漣漪洞¶
流泉决决出洞底自有細浪非風吹山花逐水¶
到山下漏泄人間春未知¶
　　　碧雲洞¶
誰將萬古倚雲劒刺破蒼石天窓開下貯泓淵¶
不可極有時月漏清光來¶
　　　將離宣城寄吳正仲¶
<pb:KR4d0056_SBCK_036-4a>¶
吳均詩語多竒揭苦倩鴛鴦謝明月昭亭川上¶
此禽閑爲寄吳郎我西發西歸千里浮輕舟夜¶
觀蟾光逆水流水流東海月西海各去雖殊意¶
常在月偏皎皎隨人行水亦沄沄非浪改酒盆¶
龍杓閑到吟梅花重葉將誰采¶
　　　湯珙秘校遺沉水管筆一枝¶
沉香細榦天通中束毫爲呼諸葛翁乆從海上¶
厭持握乞與阮籍書途窮物珍豈宜賤子有更¶
後應合歸王公虛堂淨几塵不到硯傍置架珊¶
<pb:KR4d0056_SBCK_036-4b>¶
瑚紅乃知用遇自有處君今莫歎居蒿蓬¶
　　　艤舟昭亭送都官暫歸錢塘¶
前枉大梁城詩賦嘉入幙兹對昭亭山將行還¶
有作别離此與彼終始情不薄我爲解覊馬君¶
乃高飛鶴塵蹄未能息徤翅懷棲泊㝷巢望吳¶
田一傍華亭郭况多丹頂雛坐看翔寥廓¶
　　　依韻公擇察推¶
君來何所聞君去何所見自古慕虛名徃徃輕¶
旣靣竊常恃賦禀平直如勁箭是以五十年長¶
<pb:KR4d0056_SBCK_036-5a>¶
甘守貧賤相逢嗟未幾遽逺劇飛電今雖行巳¶
晚多謝勤相唁¶
　　　晏成續太祝遺䨇井茶五品茶具四枚¶
　　　近詩六十篇因以爲謝¶
始於歐陽永叔席乃識䨇井絶品茶次逢江東¶
許子春又出鷹爪與露牙鷹爪斷之中有光碾¶
成雪色浮乳花晏公風流丞相族以此五色論¶
等差逺走犀兵至蓬巷青蒻出篋封題加紋柘¶
冰甆作精具靈味一啜驅昬邪神還氣主讀高¶
<pb:KR4d0056_SBCK_036-5b>¶
詠六十五篇金岀沙巳從鍜鍊出至寶終老不¶
變傳幽遐自惟平昔所得者何異瓦礫空盈車¶
滌心洗腑強爲答愈苦愈拙徒興嗟¶
　　　留題開元寺僊上人平雲閤¶
背市靣山色平目觀白雲漁舟溪上歌游客欄¶
邉聞俯簷翠栢痩蔓籬秋實蕡偶來心意靜塵¶
慮如掃坌¶
　　　送黃生¶
我本東西南北人窮途不復涙霑巾亦知車馬¶
<pb:KR4d0056_SBCK_036-6a>¶
有行色爲見長沮與問津¶
　　　别張景嵩¶
我雖識君晚君能知我心我心昭亭水見底無¶
尺㝷照之不爲隱測之不爲深魚鰕旣混混藻¶
荇亦侵侵終當至滄海浴日開黃金君當下灘¶
去石浪激寒音猶能洗君目病瞖雲銷岑¶
　　　别鍾京¶
我憐鍾氏子冐雨爲求文暫以經兹邁與之書¶
所聞野鷗窺筆硯舟子采蒿芹况有新炊飯簞¶
<pb:KR4d0056_SBCK_036-6b>¶
漿可送君¶
　　　江口遇劉糺曹赴鄂州寄張大卿¶
我同陶淵明逺憶顔光禄得錢留酒家醉卧江¶
蕪緑故人巳貴身獨賤籬根枯死佳花菊孤鴻¶
飛去鸚鵡洲寄聲高樓謝黃鵠使君本是洛陽¶
人嘗憐酩酊銅駞曲休將玉笛城上吹武昌老¶
人聽不足巳知淸音通九霄定應悔說蘄州竹¶
　　　送劉糺曹¶
溪邊前日君辭我江上今朝我送君自去蘆洲¶
<pb:KR4d0056_SBCK_036-7a>¶
寄消息故人猶在武昌軍¶
　　　寄題開元寺明上人院假山¶
石是青苔石山非杳藹山諸峯生鏡裏小嶺傍¶
池間雨不因雲出門疑爲客關何湏費蠟屐暫¶
到此中閒¶
　　　寄李獻甫¶
何言自我去眼前一似空城中豈無人過目猶¶
飛蟲又猒塵事多枳棘生胷中安知秋江水淨¶
碧如磿銅尚恨有世累不及垂釣翁望望當速¶
<pb:KR4d0056_SBCK_036-7b>¶
來止琴視孤鴻¶
　　　行路難¶
途路無不通行貧足如縛輕裘誰家子百金負¶
六博蜀道不爲難太行不爲惡平地乏一錢寸¶
歩隣溝壑¶
　　　題姑蘇豹隱堂¶
靑山崔嵬藏古基文豹不見空齗碑華堂重構¶
猶隱霧地今易主還好竒欲邀明月一去飮常¶
娥將悔出海遲谿邊少年意氣在來徃只借白¶
<pb:KR4d0056_SBCK_036-8a>¶
鹿騎自稱山人具肴酒酒酣請我留此辭謫僊¶
墳近何可問當日無詠亦所疑¶
　　　雨還¶
雨濛濛兮欲暮路險絕兮深泥嗟予僕兮甚餒¶
畏予馬兮顛蹄關巳度兮心緩家將至兮渉溪¶
喜膝前兮童稚餉燈下兮女妻¶
　　　哭笑鳥¶
日月轉入地星辰蔽重雲夜色晦若漆怪禽巢¶
未焚其音哭且笑哀樂詎能分方哭且笑時曾¶
<pb:KR4d0056_SBCK_036-8b>¶
莫有以羣哭爲何所悲笑爲何所聞了不預人¶
事吉凶誰復云¶
　　　山行冒雨至村家¶
雨急芹泥滑禽鳴苦竹秋野香生草木雲潤上¶
衣裘入石纔通馬穿林忽隱牛山家多淺井下¶
照碧峰頭¶
　　　八月九日晨興如厠有鴉啄蛆¶
飛烏先日岀誰知彼雌雄豈無腐䑕食來啄穢¶
厠蟲飽腹上高樹跋觜噪西風吉凶非予聞臭¶
<pb:KR4d0056_SBCK_036-9a>¶
惡在爾躬物靈必自絜可以推始終¶
　　　夜坐¶
夜乆方慮寂空堂燈燭明落葉有暫響暗蟲無¶
停聲力學不爲巳甘貧且徇名聊爲詠懷篇還¶
想阮歩兵¶
　　　八月十五夜有懷¶
天爲水蒼玉月柁潭靣冰萬里絶瑕玷百文巳¶
澄凝山河了然在星斗光莫增借問九州内豈¶
無隂雲興&KR1210;懷去年秋是夜客廣陵太守歐陽¶
<pb:KR4d0056_SBCK_036-9b>¶
公預邀三四朋乃值連連雨共飮陳華燈旣醉¶
公有詠屬和予未能強賦石屏物固慙無所稱¶
今來宛溪上聊以故歲徴晶明正若此霡霂且¶
何曾美景信難并康樂語足慿¶
　　　題吏隱堂¶
新堂生虚明未悟追隱吏無乃隱非時唯應喧¶
可避移花莫傷根種竹不改翠牀中置素琴亦¶
見陶濳意¶
　　　詠嚴子陵¶
<pb:KR4d0056_SBCK_036-10a>¶
不顧萬乗主不屈千戶侯手澄百金魚身被一¶
羊裘借問此何耳心逺忘九州青山束寒灘濺¶
浪驚素鷗以之爲朋親安慕乗華輈老氏輕璧¶
馬莊生惡犧午終爲藴石玉夐古輝巖陬¶
　　　與潯陽舍弟别¶
昭亭潭上水下與九江通去客解輕舸落潮乗¶
順風廻頭迷逺樹沒背見飛鴻寂寞還蓬巷桓¶
彞宅近東¶
　　　九月十八日山中見杜䳌花復開¶
<pb:KR4d0056_SBCK_036-10b>¶
山中泉壑暖幽水寒更華春鳥各噤口游子未¶
還家云誰未及還對此重興嗟何必因啼血顏¶
色勝曙霞¶
　　　記歲¶
買臣四十八猶苦行負薪我免以樵給貧居年¶
與均道上不謳歌妻亦無恚嗔三者固異彼異¶
同雙朱輪¶
　　　種胡麻¶
悲哀易衰老鬂忽見二毛苟生亦何樂慈母年¶
<pb:KR4d0056_SBCK_036-11a>¶
且高勉力向藥物曲畦聊自薅胡麻養氣血種¶
以督兒曹傍枝延扶踈脩莢繁槖韜霜前未堅¶
好霜後可炮熬誠非騰雲術顧此實以勞¶
　　　逹觀禪師曇頴住隱靜蘭若或言自比¶
　　　獼猴散走不來頴嘗哂曰吾知是山枇¶
　　　杷爲多始至也未實故其去將實也必¶
　　　羣集後果然頴惡乎俗之好異恐傳以¶
　　　爲人惑欲予詠而播之¶
隱靜山中寺獼猴徃徃過導師歸以去盧橘熟¶
<pb:KR4d0056_SBCK_036-11b>¶
還多禪地寧求悕居人切莫訛未嘗嫌此物任¶
挂古松柯¶
　　　頴公遺碧霄峰茗¶
到山春巳晚何更有新茶峰頂應多雨天寒始¶
發牙採時林狖靜蒸處石泉嘉持作衣囊祕分¶
來五柳家¶
　　　送逹觀禪師歸隱靜寺古律二首¶
初逢洛陽陌再見南徐州所歷幾何時倐去二¶
十秋今復振霜屨還山逺莫留我詠阮公詩物¶
<pb:KR4d0056_SBCK_036-12a>¶
靡必沉浮誰云西海魚夜飛東海頭世人嗟識¶
昧豈是滯林丘¶
栗林霜下熟歸摘禦窮冬帶月涉溪水過山聞¶
寺鐘未嫌雲衲濕巳喜野人逢且莫似盃渡滄¶
波無去蹤¶
　　　冬至感懷¶
銜泣想慈顏感物哀不平自古九泉死靡隨新¶
陽生禀命異草木彼將羡勾萌人實嗣其世一¶
衰復一榮¶
<pb:KR4d0056_SBCK_036-12b>¶
　　　冬至日得師厚宋次道中道書¶
水國欲爲雪野冰將合河人同一陽至淚向八¶
行多朋意今猶在年華悵似過看看四十九應¶
笑此蹉跎¶
　　擬水西寺東峰亭九詠¶
　　　垂澗藤¶
澗深連石壁石上生長藤孤猿來自熟縁飮下¶
復登賴無樵人跡且免束薪蒸¶
　　　嶺上雲¶
<pb:KR4d0056_SBCK_036-13a>¶
我來東峰下逺見西嶺頭白雲忽巳合向此偶¶
遲留人誰問何有自可忘殷憂¶
　　　材中翠¶
萬木總柔翠况復新晴時日色照欲動山氣歛¶
還遲望之如何攬舉袂隨風吹¶
　　　棲煙鳥¶
斑斑逺林鳥極目波煙中各識時早暮不忘巢¶
西東推物得眞意吾將効陶公¶
　　　古壁苔¶
<pb:KR4d0056_SBCK_036-13b>¶
隂壁流暗泉古苔長自好不改春與秋何如路¶
傍草空山正幽藹淨緑無人掃¶
　　　幽徑石¶
縁溪去欲逺磊砢忽礙行旁臨側身險下怱寒¶
流聲幽客慣來徃同此猿鳥情¶
　　　寒溪草¶
靑靑色堪染欲辨不知名根隂託乳魚水底抽¶
新萌康樂池上詠獨與春夢成¶
　　　隂崖竹¶
<pb:KR4d0056_SBCK_036-14a>¶
背嶺斷崖下老竹生扶踈孤根石上引勁節松¶
不如莫言霜雪多終見緑有餘¶
　　　臨軒桂¶
山楹無惡木但有緑桂叢幽芳尚未歇飛鳥銜¶
殘紅不見離騷人憔悴吟秋風¶
　　　依韻和逹觀禪師還山後見寄¶
雲歸在高嶺人見是無心矯矯將棲鳥遙遙傍¶
故林南方雖有暖臘月易成隂惟恐多風雪幽¶
期未可㝷¶
<pb:KR4d0056_SBCK_036-14b>¶
　　　九華隱士居陳生寄松管筆¶
春松抽痩梗削束費長毫雞距初含潤龍鱗不¶
自韜嘗爲大夫後欲寫伯夷高一獲山家贈令¶
吾媿汝曹¶
　　　古柳¶
岸側古大柳誰種臨長江中自出蠧蝎百歲成¶
祜腔忽值漲流沒槎牙綴旌幢腹膚藏蛟龍半¶
夜雷砰韸飛霆痕尚白如斬馬陵龎倐爾巨電¶
至萬弩聲裂缸又爲狂風摧所殘惟朽樁卧幹¶
<pb:KR4d0056_SBCK_036-15a>¶
越大鼎絕䧬不可扛就爇以照漁駭鱗一何厖¶
始知網罟細未足禁突撞隆凖以脫去城下徒¶
焚降我從洲上泊昬曉睨舩牕始終覩變毀欲¶
賦挑殘缸吾交評韓詩險韻古莫雙安得共詠¶
此但嗟各他邦¶
　　　放鵲(并序)¶
烏鵲啄豆干槽圉夫患之以機得鵲其羣噪如¶
救爲下上突掠甚急知不可脫聲蓋哀予閔之¶
命釋縛放去因爲之辭¶
<pb:KR4d0056_SBCK_036-15b>¶
鵲爲禽之靈智兮胡蹈機而不知爲庸早以困¶
束兮固性命之將危喜逺人之至止兮始屢驗¶
以如期向何預覺兮此何自昬豈專心以謀食¶
兮眛目前之禍根苟所履必慮患兮莫若去人¶
逺以圖存屑餘秼以致死兮誠咎爾而無耻維¶
羣鳴之苦傷兮使吾心之測爾予測孔孟兮爾¶
自解則艱皁聽予言兮釋爾而還撫爾呪爾兮¶
爾無甚頑後誰恤爾兮拓彈方彎¶
　　　聞西山虎¶
<pb:KR4d0056_SBCK_036-16a>¶
猛虎畏白日孤客莫夜行彼以不暴衆此何獨¶
忘生饑必見人食不食且無名麋鹿能逺遁安¶
得逢怒獰由人不由常役役官有程¶
　　　凍禽¶
高樹繞吾廬薄暮煙氣重將棲立傍巢巳振窺¶
落氄有來同枿枝亦各不偎擁颼颼隂風寒夜¶
雪豈無恐¶
　　　登乾明院碧鮮亭¶
餘喘不苟盡順俗來飯僧東嶺有上方脩竹蔽¶
<pb:KR4d0056_SBCK_036-16b>¶
觚稜下有蒼石案旁挂孤蔓藤繫累向塵世更¶
住殊未能¶
　　　隱靜遺枇杷¶
五月枇杷實青青味尚酸獼猴定撩亂欲待熱¶
應難¶
　　　正月十日五更夢中¶
今年花似去年新去年人比今年老我勸厚地¶
一盃酒收拾白日莫苦早¶
　　　紅梅¶
<pb:KR4d0056_SBCK_036-17a>¶
家住寒溪曲梅先雜煖春學粧如小女聚笑發¶
丹唇野杏堪同舍山櫻莫與隣休吹江上笛留¶
伴庾園人¶
　　　寄文鑒大士¶
讀書夜寂冷無火捲卷遂成搖膝吟始憶高僧¶
將偈去安知古寺託雲深寒堂正睡逺鐘發野¶
鳥亂鳴殘月沉明日呼兒整籃轝欲煩重過小¶
溪隂¶
　　　海棠¶
<pb:KR4d0056_SBCK_036-17b>¶
江燕入朱閤海棠䌓錦條醉生燕玉頰瘦聚楚¶
宫腰曾不分香去尤宜着意描誰能共吹笛樹¶
下想前朝(嘗於宋宣獻宅見圖書明皇於海棠/花下卧吹觱䈎寧王吹笛黃幡綽拍)¶
　　　送餘干李少府¶
作尉古來淸况於干越城舟中雨新足溪上水¶
初生蒼獺岀還没素鷗飛且鳴休將五色棒欲¶
取洛陽名¶
宛陵先生集卷第三十六¶
#+PROPERTY: JUAN 36
#+PROPERTY: FILE SB04n0234-036宛陵先生集-卷第三十六目録.
<pb:KR4d0056_SBCK_036-18a>¶
宛陵先生集目録卷第三十六¶
　　送方進士遊廬山　讀日者傳答俞生¶
　　賢師持栢種至　再和潘歙州¶
　　下昭亭舟中　和寧國山六題¶
　　寄吳正仲　湯祕校遺筆¶
　　艤舟昭亭　和公擇察推¶
　　謝晏太祝遺茶具　留題開元平雲閣¶
　　送黃生　别張景嵩¶
　　别鍾京　江口遇劉都糺¶
<pb:KR4d0056_SBCK_036-18b>¶
　　送劉糺曹　寄開元寺明師假山¶
　　寄李獻甫　行路難¶
　　題姑蘇豹隱堂　雨還¶
　　哭笑鳥　山行冐雨至村家¶
　　鴉啄蛆　夜坐¶
　　八月十五夜有懷　題吏隱堂¶
　　詠嚴子陵　與潯陽舍弟别¶
　　八月見杜䳌復開　記歲¶
　　種胡麻　詠逹觀禪師¶
<pb:KR4d0056_SBCK_036-19a>¶
　　頴公遺茗　送逹觀歸隱靜堂¶
　　冬至感懷　冬至得三友書¶
　　擬水西東峰亭九詠¶
　　和逹觀還山見寄　九華陳生寄松筆¶
　　古柳　放鵲¶
　　聞西山虎　凍禽¶
　　登乾明碧鮮亭　隱靜遺枇杷¶
　　夢中　紅梅¶
　　寄文鑒大士　海棠¶
<pb:KR4d0056_SBCK_036-19b>¶
　　送餘干李少府¶
目録终¶

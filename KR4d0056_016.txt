# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:53.150148
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0234-016宛陵先生集-卷第十六.
<pb:KR4d0056_SBCK_016-1a>¶
宛陵先生集卷第十六¶
　　　　　　　　宋宛陵梅堯臣聖俞著¶
　　　和曹光道風拔三檜¶
飄風西北至樹苦萬繂牽君家三古檜繁根龍¶
地纒其固謂不拔朱欄擁青塼今同秀林木摧¶
倒誰復憐安得百力士扶持尚可全愼勿伐作¶
薪豈無庭燎然¶
　　　飮劉原甫家原甫懷二古錢勸酒其一¶
　　　齊之大刀長五寸半其一王莽時金錯¶
<pb:KR4d0056_SBCK_016-1b>¶
　　　刀長二寸半¶
主人勸客飮勸客無夭妍欲出古時物先請射¶
以年我料孔子履乆化武庫煙固知陶氏梭飛¶
朱風雨天世無軒轅鏡百怪爭後先復聞豐城¶
劒巳入平津淵聊讎二百載儻有書畵傳嗢呼¶
纔十一便可傾&KR1553;船探懷發二寶太公新室錢¶
獨行齊大刀鐮形末環連文存半辨齊背有模¶
法圎次觀金錯刀一刀平五千(其文/如此)精銅不蠧¶
蝕肉好鉤婉全爲君舉酒盡跨馬月姢姢¶
<pb:KR4d0056_SBCK_016-2a>¶
　　　送嘉州監押曹供奉(測)¶
舊友尹師魯嘗作送子文文存人巳殁行復我¶
何云平時爲郡尉遐方宜撫軍定過楊雄宅野¶
鶴自成羣¶
　　　答仲源太傅八日遺酒¶
陶濳九月九無酒望白衣何言先一日雙榼忽¶
我歸借問遺酒誰天宗分日暉明當酌大斗黃¶
菊羔醅肥李賀諸王孫作詩字欲飛聞多錦囊¶
句將報慙才微¶
<pb:KR4d0056_SBCK_016-2b>¶
　　　送張生還和州¶
山頭孤石望來乆天外行人今獨歸藥囊自有¶
留生術不管淮南木葉飛¶
　　　李康靖少傅夫人挽詞二首¶
九月秋風急三川苦霧迷卜邙新隧啓度鞏短¶
簫齊寶劒知終合靈蟾巳殞西松門來會葬車¶
馬幾千蹄¶
板輿曾至鄭靈輤此歸周行哭人增慕凝笳月¶
正秋九原開祔穴故土覆新丘歲晏寒松下茅¶
<pb:KR4d0056_SBCK_016-3a>¶
苫孝子留¶
　　　送韓文饒寺丞宰蕭山¶
吳會未探冗廣陵先看潮橫江百馬怒卷海萬¶
鼙囂舟楫凌湍發魚龍接浪跳薄言增勇氣少¶
當舉山瓢¶
　　　蔡君謨示古大弩牙¶
黃銅弩牙金錯花銀䦨線齒如排沙上立凖度¶
可省括箭溝三道前直窊其度四寸寸五刻鋈¶
光歷歷無纎差蔡侯出此問誰得往年客遺來¶
<pb:KR4d0056_SBCK_016-3b>¶
琅瑘琅瑘築城穿厚壤旣獲磨洗爭傳誇莫知¶
歲月孰製作精妙近世應難加發機高下在分¶
刻今人妄射功仍賒願侯擬之起新法勿使邊¶
兵死似麻¶
　　　和劉原甫省中新菊¶
華省切星斗沉沉嚴燕房秋風茂陵孫種菊爛¶
生光天晴蝴蝶飛上下舞雙黃劉郞才筆豪移¶
榻吟在傍日晩吏巳散殘景上粉墻有酒無飲¶
伴掇英襟裾香還思陶淵明弃官歸柴桑東籬¶
<pb:KR4d0056_SBCK_016-4a>¶
獨此物盈把恨無觴賴有白衣來好事遺壼漿¶
適意各一時豈乏同舍郞¶
　　　依韻和仲源獨夜吟¶
秋鴻聲澀秋絃苦塗金博山煙夜吐寂歷虚堂¶
燈暈生誰人共聽西窻雨¶
　　　寄題周敦美琨瑤洞¶
僊人采玉驅雄龍列山剖璞青腔空因䆳爲堂¶
曲爲室石乳溜壁光玲瓏僊歸龍去草樹長蔽¶
翳不復人蹤通指壃買墅下峯下洗斸務欲險¶
<pb:KR4d0056_SBCK_016-4b>¶
怪窮地鱗鹿跡尚莫到安問樵老諸牛童古人¶
未得今巳得萬景付與由天公何當歸來歛頭¶
角任從寶我生白虹隂溪淺水菖蒲緑下有蝦¶
蟇雙眼紅及時佐酒斫兩股勿使更入明月中¶
　　　許生南歸¶
大盤小盤堆明珠海估眩目迷精麤斗量入貢¶
由掇拾未必一一疵纇無不貢亦自有光價此¶
等固知魚目殊許生懷文頗所似暫抑安用頻¶
增吁倚門老母應日望霜前稻熟舂紅稃歸來¶
<pb:KR4d0056_SBCK_016-5a>¶
爛炊多釀酒洗蕩幽憤傾盆盂九卿有命不愁¶
晩朱邑當年是嗇夫¶
　　　得沙苑榅桲戲酬¶
蒺藜巳枯天馬歸嫰蠟籠黃霜冐榦不比江南¶
楂柚酸槖馳載與吳人看¶
　　　寄題杭州廣公法喜堂¶
淘青研朱畵屋梁黃漆栢障連曲房日暉月色¶
不湏照了了自可窺毫芒夕隂花歛似欲病飛¶
鳥不驚烏帽郞深山窮谷謾幽僻喜得吳儂是¶
<pb:KR4d0056_SBCK_016-5b>¶
藥囊¶
　　　題滿公僧録西明軒¶
赤萍纔落鄧林外青銅半磨傍露明飛光斜入¶
了不隔坐卧一榻琉璃平西方古胡黃金質貝¶
葉傳寫烏行橫謂曉此教居此軒滿壁圖畵遙¶
峯生¶
　　　寄題撫州戴秀才息心亭¶
蒼蒼開幽林峯嶺日相對雲歸垂衣纓泉落嚮¶
環珮仕宦雖有負耳目得以貸俯仰宇宙中晏¶
<pb:KR4d0056_SBCK_016-6a>¶
然維進退¶
　　　送臨江軍監酒李太博¶
三江卑濕地北客宦游稀霧氣多成雨雲蒸易¶
損衣白醪燒甕美黃雀下田肥未辨殊方語山¶
歌半是非¶
　　　道損司門前日過訪别且云計程二月¶
　　　到郡正看暗惡海棠頗見太守風味因¶
　　　爲詩以送行¶
蜀州海棠勝兩川使君欲賞意巳猛春露洗開¶
<pb:KR4d0056_SBCK_016-6b>¶
千萬株燕脂點素攢細梗朝看不足暮秉燭何¶
暇更尋桃與杏青泥劒棧將度時跨馬莫辭霜¶
氣冷¶
　　　送雪竇長老曇頴¶
朝從雪竇請暮卷雲衲輕莫問居士病自從他¶
方行吳霜點髭根海鳥隨衆迎安隱彼道埸萬¶
事都忘情¶
　　　送襄邑知縣杜君懿太博¶
霜落水未落令君將度河農耕休叱耒女織罷¶
<pb:KR4d0056_SBCK_016-7a>¶
鳴梭赤幘驅亭長丹砂挈印窠無慙浚儀政才¶
比陸雲多¶
　　　送晉原喬主簿¶
太守登車時我病不能出遙期玩海棠度險馬¶
屢叱唯畏行邁遲惡欲及春日何爲愛此花曾¶
非桃杏匹生紅濃復淺痩蔕脩且宻湖傍幾十¶
樹雕盤擁新漆酒傾瑠璃盆月上歡未畢縣官¶
同逺宦簿領無督詰刻意詠芳菲追補李杜失¶
　　　十一月十三日病後始入倉¶
<pb:KR4d0056_SBCK_016-7b>¶
曾非雀與䑕何彼大倉爲狐裘破不温黃狗補¶
其皮霜花逐落月綴在枯槁枝予年過五十痩¶
寢冰生肌¶
　　　閔尚衣盗袴¶
昔聞廉叔度能使民多袴多袴非或貪持新不¶
忘故嗟嗟亦王官奚自門閥汙中府中紋綾袖¶
之呼馬去左右卽其私邀索乃就捕三公出死¶
狗訓導能有素今同竊鈇者見爾皆此趣¶
　　　胡夫人挽歌(子哲)¶
<pb:KR4d0056_SBCK_016-8a>¶
巳哉胡夫人其壽七十餘其子哀母死一夕髭¶
皓如髭白髪亦白長號守茅廬扶棺埋吳雲來¶
㑹傾市墟誰復向寒月卧冰求鯉魚¶
　　　裴直講得潤州通判周仲章鹹豉遺一¶
　　　小缾¶
金山寺僧作鹹豉南徐别乗馬不肥大梁貴人¶
與年少紅泥罌盎鳥歸飛我今老病寡肉食廣¶
文先生分遺微¶
　　　贈裴直講水梨二顆言太尠答吳甘三¶
<pb:KR4d0056_SBCK_016-8b>¶
　　　顆以爲多走筆呈之¶
緑橘似甘來太學大梨如水出咸陽莫將多少¶
爲輕重試擘霜包幾瓣香¶
　　　送樂職方知泗州¶
長堤凍柳不堪折窮臘使君單騎行蘇合輕裘¶
霜莫犯銅牙大弩吏先迎山旁楚賈連檣泊水¶
上禹書寒磬清試向郡樓東北望煙波千里月¶
臨城¶
　　　和劉原甫十二月十日試墨¶
<pb:KR4d0056_SBCK_016-9a>¶
海神不朝雪不作大梁塵土蔽天高道傍牛喘¶
復誰問佛寺吹螺空唱嚎相公跪香恬且佚¶
陛下減膳心焦勞因君試墨偶有激勇辭壯筆¶
揮長刀予無柰何亦思飮飮渴甖甕從餔糟¶
　　　十二月十三日喜雪¶
三日朔風吹暗沙蛟龍卷起噴成花花飛萬里¶
奪曉月白石爛堆愁女媧大明廣庭踏朝駕雉¶
尾不掃粘宫靴宫中才人承聖顏捧觴稱夀呼¶
南山三公免責百姓喜斗酒十千誰復慳¶
<pb:KR4d0056_SBCK_016-9b>¶
　　　送劉職方知汾州(齊)¶
西河風俗厚尚翅古所聞子夏有遺廟千木有¶
遺墳太守下車日當先此二君不必汾水上秋¶
風看鴈羣¶
　　　十三日雷後晩過天漢橋堤上行¶
堤上殘風雪橋邊盛酒樓據鞍衰意盡倚檻艶¶
歌留海月開金鑑河冰卧玉虬當年洛陽醉偏¶
憶董糟丘¶
　　　送崔黃臣殿丞之任廬山¶
<pb:KR4d0056_SBCK_016-10a>¶
驊駒西行四千里直度經橋百尋水石上菖蒲¶
未見花蒙頂茶牙初似觜采時應憶故園春故¶
園開焙亦思人其間杜䳌不中聽掩耳聊看錦¶
雉馴青崖鞭垂痩虵尾僊人搯節隨鱗起斫取¶
他年跨馬歸劔棧秦山多折箠¶
　　　十九日出曹門見水牛拽車¶
只見吳牛事水田只見黃犂負車軛今牽大車¶
同一羣又與騾驢走長陌卬頭闊歩塵蒙蒙不¶
似綏耕泥洦洦一一夜眠頭向南越鳥心腸誰¶
<pb:KR4d0056_SBCK_016-10b>¶
辨白¶
　　　吳太博遺柑子¶
太學先生欺緑橘(裴如晦/近有贈)吳興才士與黃柑黃¶
柑似日勝崖蜜帶葉初擎翠竹籃還料楚王曾¶
未識徒將萍實詫江南¶
　　和普公賦東園十題¶
　　　擷芳亭¶
結宇東園中種花待春風口歌金縷衣手折枝¶
上紅今日映緑髪他年羞青銅¶
<pb:KR4d0056_SBCK_016-11a>¶
　　　清心堂¶
寂寞外物亂境清心亦清彼皆居深谷此獨處¶
重城夷齊食薇蕨千古首陽名¶
　　　石筍¶
削出青山根峭立碧玉圭不作湘竹老不染帝¶
子啼不爲盤中𬞞豈與煙茁齊¶
　　　待月亭¶
明月過三五飛出滄海遲佳人望淸夜隔樹光¶
離離不湏磔蝦蟇寒魄自有虧¶
<pb:KR4d0056_SBCK_016-11b>¶
　　　虚白堂¶
空堂絕纎塵虚靜自生白長風吹月東牎戸如¶
不隔漆園玆趣深赤水珠難索¶
　　　假山¶
太山不可歷石齒齧人足聊集怪與竒蒼蒼都¶
在目何湏引寒流平地作溪谷¶
　　　書齋¶
聖賢有事業皆在經籍中巳愛牙作籖可輕山¶
賜銅還來讀詩禮不用辨魚蟲¶
<pb:KR4d0056_SBCK_016-12a>¶
　　　小池¶
小池依小山山晴光翠入無容羣蛙鳴間有孤¶
鶴立曾不起波瀾石郵風自急¶
　　　紫竹¶
西南產脩竹色異東筠緑裁簫映檀脣引枝宜¶
鳯宿移從幾千里不改生幽谷¶
　　　山茶¶
紅蘤勝朱槿越丹看更大臘月冐寒開楚梅猶¶
不柰曾非中土有流落思江外¶
<pb:KR4d0056_SBCK_016-12b>¶
¶
宛陵先生集卷第十六¶
#+PROPERTY: JUAN 16
#+PROPERTY: FILE SB04n0234-016宛陵先生集-卷第十六目録.
<pb:KR4d0056_SBCK_016-13a>¶
宛陵先生集目録卷第十六¶
　　和曹光道風拔檜　飮劉原甫家¶
　　送監押曹供奉　答仲源遺酒¶
　　送張生還和州　李少傅夫人挽詞¶
　　送韓寺丞宰蕭山　蔡君謨示弩牙¶
　　和原甫省中新菊　和仲源獨夜吟¶
　　寄題琨瑤洞　許生南歸¶
　　得榅桲戲酬　寄題杭州法喜堂¶
　　題滿僧録西明軒　寄題撫州息心亭¶
<pb:KR4d0056_SBCK_016-13b>¶
　　送李太博　送道損司門¶
　　送雪竇頴長老　送襄邑杜太博¶
　　送晉原喬主簿　病後宿倉¶
　　閔尚衣盗袴　胡夫人挽歌¶
　　裴直講遺鹹豉　贈答如晦水梨¶
　　送樂職方知泗州　和劉原甫試墨¶
　　喜雪　送劉職方知汾州¶
　　雪後晩過天漢橋　送崔殿丞知廬州¶
　　見水牛拽車　吳太博遺柑子¶
<pb:KR4d0056_SBCK_016-14a>¶
　　　和普公東園十題¶
<pb:KR4d0056_SBCK_016-14b>¶
¶
目録終¶

# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:55.218999
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0234-040宛陵先生集-卷第四十.
<pb:KR4d0056_SBCK_040-1a>¶
宛陵先生集卷第四十¶
　　　　　　　　宋宛陵梅堯臣聖俞著¶
　　　寧陵阻風雨&KR0009;都下親舊¶
晝夜風不止寒樹嚎未休人言雨殺風雨急風¶
未柔獨扶&KR0268;母䘮淚與河水流河水有冬竭淚¶
泉長在眸予生五十二再解官居憂昨者母疾¶
亟骨肉相聚愁槖中無一錢緩急何可求母當¶
臨終時囑我貧莫羞隨宜具棺殮厚貸壓人頭¶
死事定無益生償且無由泣涕聽母言心腸如¶
<pb:KR4d0056_SBCK_040-1b>¶
剜鉤小子雖不令長養恩曷酬旦夕期速平後¶
事勿預謀願母强藥食更延百千秋固云莫望¶
我我䰟巳飛遊語畢忽奄逝撫膺呼裂喉未能¶
一物備迷亂將安投艱窘見風義乃有令朋儔¶
致賻或錢帛最力李與劉(廷老/原甫)禁省及石渠奠¶
助日不周裴楊乞銘蓋文篆古復遒(如晦/元明)潭饒¶
兩大艦朝索暮泛浮哀憐荷君子才德慙未脩¶
三日違大梁兩宿此遲留聊書同些挽試託楚¶
人謳¶
<pb:KR4d0056_SBCK_040-2a>¶
　　　新霜感¶
前日衣上露今日衣上霜我母䰟何之膏火麋¶
我腸隔棺三寸地如在萬里鄕嚎呼不聞聲飲¶
食空置傍昔時憂我寒縫衣紉線長線長必絮¶
厚要與風霜當又每恐我饑羮臛自調嘗此身¶
内外間莫得頃刻忘舉衣不&KR0216;着舉筯不下吭¶
一念百感生欲問天蒼蒼¶
　　　過淮¶
侍親數數來浮汴護襯迢迢復渡淮㫖蓄曾無¶
<pb:KR4d0056_SBCK_040-2b>¶
御寒具細君唯有隱居&KR0107;月銜逺入魚衘浪潮¶
退長汀蚌閣崖素服華顚色相似青銅不&KR0216;見¶
形骸¶
　　　淮隂¶
天下滔滔乆厭秦英雄蛇䑕竄荆榛少年豪横¶
知多少不及沙頭一婦人¶
　　　桫欏樹(李邕有碑)¶
桫欏古樹常占歲在昔曾看北海碑今日四方¶
俱大稔不知榮悴向何枝¶
<pb:KR4d0056_SBCK_040-3a>¶
　　　就野人買兎¶
霜濃草白兎初肥蒼鶻調拳獵犬擕剰付錢刀¶
買庖餗不湏縁徑更求蹄¶
　　　使風船¶
清淮直上水連天坐看高帆後復前自是乗風¶
有遲速不由人力愛爭先¶
　　　淮隂侯廟¶
韓信未遇時&KR0216;饑坐垂釣歸來淮隂市又復逢¶
惡少使之出胯下一市皆大笑龍虵忽雲騰蛭¶
<pb:KR4d0056_SBCK_040-3b>¶
螾豈能料亡命乃爲將出竒還破趙用兵不患¶
多所向孰敢摽功名塞天地翦刈等蒿藋于今¶
千百年水上見孤廟鷺衘葭下魚相呼尚鳴呌¶
高皇四海平有酒不共釂古來稱英雄去就可¶
以照¶
　　　又平律一首¶
漢家天下將廟古像公圭百戰自忘楚一時空¶
王齊鄕人奏簫鼓舟子賽豚雞不改寒潮水朝¶
平暮復低¶
<pb:KR4d0056_SBCK_040-4a>¶
　　　入滿浦¶
馬頭攙岸斗鷰尾泊船齊風送寒潮急雲藏晩¶
日低逢人多楚語問客煑吳雞難覔枚臯宅蒼¶
葭處處迷¶
　　　許發運待制見過夜話¶
許公運國儲歲入六百萬上莫究所來下莫有¶
剥怨十年無纎乏功利潛亦建昨除侍從官聊¶
爲磨世鈍比於以舌得此豈愧物論較量多少¶
間未足數劉晏大計荷窘費曷不使預筭欲倍¶
<pb:KR4d0056_SBCK_040-4b>¶
卽能倍但勿惑謗訕擾民可以奪食官可以竄¶
要付與權衡一切出果斷嗚呼任智力長短固¶
有限制財猶制兵太甚則生亂公譬淮隂侯多¶
多自益辨我今聽其談夜去爲扼腕書之俟采¶
詩咨訪不可緩¶
　　　登泰山日觀峰(并序)¶
予泊𤓰歩山下夢王最彞問韋應物日觀峰詩¶
予卽誦知語不屬謂景彞曰當爲檢韋集覺而¶
函閱韋集無此題尚記夢中所誦首句云晨登¶
<pb:KR4d0056_SBCK_040-5a>¶
日觀峰遂續&KR0024;之¶
晨登日觀峰海水黃金鎔浴出車輪光隨天行¶
無蹤正視刺我目攢集如劒鋒照曜萬物興磨¶
滅萬物凶草木旣無命必聞石間松當時一避¶
雨安得大夫封人而苟不遇抱簡誦六龍¶
　　　重過𤓰歩山¶
魏武敗忘歸孤軍處山頂雖憐江上浦鑿巖山¶
巓井豈是欲勞兵防患在萌頴我昔常登臨徘¶
徊愛晴景片雨西北來風雷變俄頃疾行下危¶
<pb:KR4d0056_SBCK_040-5b>¶
磴&KR0752;脫不及整霑濡入舟中㓜子喜抱頸問我¶
適何之衣濕不太冷昨暮泊其陽月黒夜正永¶
鴈從沙際鳴旅枕自耿耿平明夾櫓去廟樹聳¶
寒嶺舉首生白雲飄搖水中影¶
　　　發長蘆江口¶
篙師柂工相整衣龍女廟中來罕狶野祝擊皷¶
降神語老鴉銜肉上樹飛長江無風平似削兩¶
櫓夾舸行將歸南國山川都不改傷心&KR0268;姥舊¶
時磯¶
<pb:KR4d0056_SBCK_040-6a>¶
　　　龍女祠祈順風¶
龍母龍相依風雲隨所變舟人請予徃出廟旗¶
脚轉旗指西南歸飛帆疾流電長蘆江口發平¶
明白鷺洲前巳朝膳竹根盃珓不欺人世間然¶
諸空當靣¶
　　　西施¶
濺濺溪流散苒苒石髮開一朝辭浣沙去上姑¶
蘇臺歌舞學未穩越兵俄已來門上子胥目吳¶
人豈不哀層宫有麋鹿朱顏爲土&KR0069;水邊同時¶
<pb:KR4d0056_SBCK_040-6b>¶
伴貧賤猶摘梅食梅莫厭酸禍福不我猜¶
　　　金陵三首¶
恃險不能乆六朝今巳亡山形象龍虎宫地牧¶
牛羊江上鷗無數城中草自長臨流邀月飮莫¶
挂一毫芒¶
金陵逢曉雪撩亂逗雲來已失烏衣巷還成白¶
玉臺山盤猶隱見江轉似昭回一聽高樓笛依¶
稀認落梅¶
每入秦淮口風波更不憂重看後庭樹還起舊¶
<pb:KR4d0056_SBCK_040-7a>¶
時愁故老都無有遺蹤莫可求何人能識意白¶
鷺在寒洲¶
　　　丫頭石(此碑也在金陵斷石/岡上有吳文帝字焉)¶
丫頭石雖斷文字未全訛年筭赤烏近書疑黃¶
𧰼多幾時經霹&KR0430;異代見干戈更與千秋看松¶
煤定費摩¶
　　　漫書¶
蒲葵兩錢扇漫寫未嫌輕老媪持將去無端色¶
不平¶
<pb:KR4d0056_SBCK_040-7b>¶
　　　閔冡(吳天冊中)¶
盗發廣陵冡及扉開石樞中環走徹道高濶可¶
通車五尺銅鑄人執兵冠服朱壁石刻位號列¶
侍幽宫隅殿將將軍屬侍郞常侍俱啓棺見其¶
尸𩯭斑顏未渝白璧十𩀱藉雲母一尺鋪黃金¶
塞耳鼻千歲不腐枯生爲貴與冨死與人未&KR0651;¶
後世逢暴禍雖乆將焉如堯舜及周孔豈不固¶
形軀¶
　　　雪中發江寧浦至采石¶
<pb:KR4d0056_SBCK_040-8a>¶
泊舟斫枯葭歊火&KR0761;岸傍冐嶺雲冥濛漫江雪¶
飛&KR0045;拖氷脩綱澀岀水朱鬐殭曠然起逺懷風¶
旗轉危檣千帆共辭浦攙錯逆水翔落星始前¶
瞻瞬目巳後相&KR1693;魚何時來楊花吹茫茫沙草¶
不可辨鴈立知汀長山頭化石婦忽變素質光¶
豈復願聞笛莫逢桓野玉¶
　　　登采石山上廣濟寺¶
船從山下過直上見僧軒繫纜登磯石縁崖到¶
寺門短籬遮竹瀁危路踏松根&KR0077;看滄江底帆¶
<pb:KR4d0056_SBCK_040-8b>¶
歸煙外昬¶
　　　效阮歩兵一日復一日(二首)¶
一日復一日一朝復一昬來新去成故俯仰變¶
凉温有貴卽有賤未若賤常存騂牛慕孤㹠黃¶
犬悲東門禍福相爲基損益不復言吾祖入吳¶
市應龍非伏轅¶
一日復一日一晨復一夕四序相盛衰三辰運¶
光魄下上有常理憂患何時易先爛泣金燃先¶
焚歎薪積但願逺世網焚爛不能責麒麟出非¶
<pb:KR4d0056_SBCK_040-9a>¶
時未免西狩𫉬鷗鳥浮洪波心巳預海客¶
　　　阻風宿大信口¶
東梁如印𧖟西梁如游魚二山夾大江早暮潮¶
吸嘘解舟辭姑熟速欲還吾廬風逆未可前泊¶
浦近煙墟波中事網&KR0328;乗月多夜拏冰灘聚鳴¶
鴈霜葭正踈踈是時昴畢中曠𣺌天地虚靜坐¶
人巳眠我慮乆洗如自起取美酒獨酌邀蟾蜍¶
蟾蜍射白光入盞亦躊蹰醉來不解舞欲攬常¶
娥祛昔對謫僊人此意復在予旣醒裂尺素立¶
<pb:KR4d0056_SBCK_040-9b>¶
作數行書&KR0009;與青山家精靈其有諸¶
　　　早發大信口¶
犬吠知船解村墟尚閉門霜泥粘纜尾冰水閣¶
潮痕撇撇鸊鵜去纎纎舴艋昏梅湖到不逺&KR0009;¶
信向田園¶
　　　黃池月下共酌得池字¶
將歸謝公郡喜見阮家兒但對月和水郍能酒¶
似池衰形疑鏡照葆𩯭怯霜吹宿鴈不堪託鄕¶
人知未知¶
<pb:KR4d0056_SBCK_040-10a>¶
　　　泊昭亭山下得亭字¶
雲中峯午午潭上樹亭亭乆作大梁客貧留小¶
阮醒灘愁江舸澀祠信楚巫靈日暮渡頭立山¶
歌不可聽¶
　　　送鹽官劉少府古賢¶
我祖南昌尉時危棄去僊劉郞從宦日天子治¶
平年燥茗山中火熬波海上煙吳民不爲盗唯¶
此撓君權¶
　　　太師杜相公篇章眞草過人逺甚而特¶
<pb:KR4d0056_SBCK_040-10b>¶
　　　&KR0324;後進流于詠言輙依韻和¶
杜詩嘗&KR0003;少陵豪祖德兼誇翰墨高蘇李爲奴¶
令侍席鍾王北靣使持毫(子美祖審言嘗自謂/我詩可使蘇李爲奴)¶
(我書可使/鍾王北靣)郊麟作瑞唯逢趾天馬能行不辨毛¶
一誦東山零兩句無心更學楚離騷¶
　　　依韻和僉判都官昭亭謝雨廻廣教見¶
　　　懷¶
賽雨何從事高情苦愛山謝公聯句後(謝公有/昭亭賽)¶
(雨與何從/事聯句詩)惠逺過溪間笑處巖相答歸時酒在¶
<pb:KR4d0056_SBCK_040-11a>¶
顏端憂守窮巷無力共躋攀¶
　　　依韻和吳正仲屯田重臺梅花詩¶
桃花巳滿秦人洞杏樹猶存董奉祠莫怪寒梅¶
獨多葉只縁樂府有新詩¶
　　　讀吳正仲重臺梅花詩(此樹在靈/濟王廟)¶
楚梅何多葉縹蔕攢瓊瑰常惜歳景盡毎先春¶
風開龍沙雪爲友靑女霜作媒託根邇廟堂結¶
子助𪔂&KR0900;吳侯本吳人筆力高崔嵬但詠同姓¶
木予非梁棟材¶
<pb:KR4d0056_SBCK_040-11b>¶
　　　依韻和正仲重臺梅花¶
芳梅何蒨蒨素葉吐層層近臘寒猶勁先春氣¶
巳承冷香傳去逺靜艶宻還増有意常欺雪無¶
功合鏤氷早煙籠玉暖凍雨浴脂凝漢女新粧¶
薄燕&KR0078;瘦骨稜壓枝唯恐折簇蕚似難勝神物¶
終來護江鄕未解矜獨奇心豈欲&KR0009;逺客何曾¶
不見黃鸝度寧防粉蝶凌月光臨更好溪水照¶
偏能畵軸開雲霧宫刀翦綵繒都無筆可衒莫¶
信巧堪慿丹杏塵多雜夭桃俗所稱故林嘗渴¶
<pb:KR4d0056_SBCK_040-12a>¶
望大&KR0067;更愁登重和陽春曲聲辭猥媿仍¶
　　　正仲見贈依韻和答¶
平生好書詩一意在抱槧旣無鈌雲劒身世遭¶
黮黭耻游公相門甘自守恬淡妻孥毎寒饑内¶
愧劇剜㦧時賴二三友乞米慰窮𢡖雖然情懷¶
惡亦未廢誦覽如&KR0018;㑹稽辱欲雪效嘗膽作文¶
持與人百不得一頷聖猶嗜好殊獨取菖蒲歜¶
我愚希六義將使&KR0017;神感譬彼捕長鯨區區只¶
持罯青天挂虹霓踴跂不可擥太華五千仭妄¶
<pb:KR4d0056_SBCK_040-12b>¶
學巨靈撼幸且同蛙黽近樂在井坎蒼髮况種¶
種存非衞髦髧吳侯琅玕姿而來視薍菼鳯皇¶
五色毛曷羡未翅蝻染夏有正采安用此淺黲¶
乃知叔度陂萬頃見澄澹孟軻患爲師薄劣亦¶
何敢¶
　　　正仲徃靈濟廟觀重臺梅¶
玉盤疊捧溪女歸魚鱗作室待水婔竹間山&KR0017;¶
入夜啼古廟乆閉誰啓扉屈原憔悴江之沂芙¶
蓉木蘭託興微賈&KR0105;未召絳灌擠香草嘉禾徒¶
<pb:KR4d0056_SBCK_040-13a>¶
菲菲曾無半辭助訶譏國風幸賴相因休¶
　　　依韻和昭亭山廣教院文鑑大士喜予¶
　　　徃還¶
山暖春煙重林昬古寺藏溪流過曉漲嶺樹見¶
新行馬去侵雲蹟風來襲野芳禪衣頻斗藪蠟¶
&KR0282;莫趨蹌飛䑕時過擲饑禽或下頏慿欄何所¶
適望堞正相當捧膳溪童絜㘅花鹿女香登臨¶
無險絕不似畏巖墻¶
　　　依韻答逹觀禪師頴公¶
<pb:KR4d0056_SBCK_040-13b>¶
霜露毎懷感江山空復情老便林室靜坐猒巷¶
童聲盡日都無語逢人亦強迎浮生過半百安¶
用此虚名¶
　　　題姑蘇邵氏園居¶
積水夫差國閒居魯叟心石科雲起潤城角竹¶
連隂鷰入池塘晚花開島嶼深應當効踈傅不¶
惜槖中金¶
　　　嘗正仲所道撥醅¶
屈原自著漁父篇餔糟不及漁父賢世無功名¶
<pb:KR4d0056_SBCK_040-14a>¶
多浪死劉伶阮藉于今傳邇來獨酌邀明月唯¶
有靑山李謫僊謫僊殁後幾百年市樓日沽千¶
萬錢沉&KR0698;豈少當道眠文字不見空月圎吳均¶
之孫何我憐𩀱壺貯醅持置前豈乏阮李詩與¶
瘨淺飮強對春風妍¶
　　　依韻和正仲&KR0009;酒因戲之¶
上字黃封誰可識偷傳王氏法應眞清淮始變¶
醅猶薄句水新來味更醇欲擬比酥酥少色曾¶
持勸客客何人紅梅雖是吾家物老去無心一¶
<pb:KR4d0056_SBCK_040-14b>¶
醉春(淸淮酒本王九/傳法於山陽)¶
　　　春雨¶
春雨&KR2965;&KR2965;鳴百舌林花淡淡洗燕脂眼前耳底¶
催人殺不醉三盃大是癡¶
　　　春夜聞雨¶
風味正不寢驟來寒氣增簷斜滴野籜窓缺搖¶
春燈孺子睡中語歸人行未能前溪波暗長定¶
巳沒灘稜¶
　　　早春田行¶
<pb:KR4d0056_SBCK_040-15a>¶
風雪𩀱羊路梅花溪上村鳥呼知木暖雲濕覺¶
山昏婦子來陂下囊壺置樹根予非陶靖節老¶
去愛田園¶
<pb:KR4d0056_SBCK_040-15b>¶
¶
宛陵先生集卷第四十¶
#+PROPERTY: JUAN 40
#+PROPERTY: FILE SB04n0234-040宛陵先生集-卷第四十目録.
<pb:KR4d0056_SBCK_040-16a>¶
宛陵先生集目録卷第四十¶
　　寧陵阻風雨　新霜感¶
　　過淮　淮隂¶
　　桫欏樹　就野人買兎¶
　　使風船　淮隂侯廟¶
　　又平律一首　入滿浦¶
　　許發運見過　登㤗山日觀峯¶
　　重過𤓰歩山　發長蘆江口¶
　　龍女祠祈順風　西施¶
<pb:KR4d0056_SBCK_040-16b>¶
　　　金陵三首　丫頭石¶
　　　漫書　閔冢¶
　　　雪中發江寧浦　登采石山¶
　　　効阮歩兵　阻風宿大信口¶
　　　早發大信口　黃池月下共酌¶
　　　泊昭亭山下　送鹽官劉少府¶
　　　和酬杜太師　和簽判謝雨過¶
　　　和正仲重臺梅花　讀重臺梅花詩¶
　　　和重臺梅花　和答正仲見贈¶
<pb:KR4d0056_SBCK_040-17a>¶
　　正仲靈濟觀重臺梅¶
　　和文鑑喜予徃還　和逹觀頴師¶
　　題邵氏園居　嘗正仲惠撥醅¶
　　和正仲&KR0009;酒　春雨¶
　　春夜聞雨　早春田行¶
<pb:KR4d0056_SBCK_040-17b>¶
¶
目録終¶

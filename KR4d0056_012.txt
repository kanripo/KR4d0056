# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:52.836810
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0234-012宛陵先生集-卷第十二.
<pb:KR4d0056_SBCK_012-1a>¶
宛陵先生集卷第十二¶
　　　　　　　　宋宛陵梅堯臣聖俞著¶
　　　擬李益竹牕聞風&KR0009;苗發司空曙¶
牕前風動竹聲碎影仍繁衝扉忽自啓出候初¶
迎門驚雀枝未定乳蜂窠暫翻飄飄一舉袂聊¶
更遲來轅¶
　　　擬宋之問春日翦綵花應制¶
上林花未有中禁綵先成葉逐翦刀出蘂從粧¶
粉生紅繁内人手香染侍臣纓不是將春競天¶
<pb:KR4d0056_SBCK_012-1b>¶
心重發榮¶
　　　郡閣閱書投壼和呈相國晏公¶
較量人世無窮樂羅列平生未見書聊奉投壼¶
祭征虜休言繫劒馬相如畵樓晩去聞寒角縹¶
帙看來落蠧魚日𫉬誨言皆舊學不慙貧賤帶¶
經鋤¶
　　梅花¶
江南臘月前溪上照水野梅多少株艷薄自將¶
同鵠羽粉寒曾不逐蜂&KR0161;桃根有妹猶含凍杏¶
<pb:KR4d0056_SBCK_012-2a>¶
樹爲鄰尚帶枯楚客且休吹玉笛清香飄盡更¶
應無¶
　　　擬張九齡詠鷰¶
𦕈𦕈𩀱來鷰長年與社違任從新曆改只向舊¶
巢歸永日當人語輕寒逆雨飛自親梁棟慣不¶
識海鷗機¶
　　　遲雪¶
風嚎大澤晩雲覆女墻低驚霰夜將集廣庭朝¶
復迷鶯鳴寒蔽日鴈泊凍生谿會待飄花宻開¶
<pb:KR4d0056_SBCK_012-2b>¶
軒意外題¶
　　　欲雪復晴¶
隂雲不成雪碧瓦有繁霜日氣生簾額冰條結¶
井牀飛烏鳴自樂古木晝仍殭誰意斗晴後苦¶
寒勝北方¶
　　　送&KR0170;寺丞赴郢州¶
郢國當時唱猶傳白雪眞問今非昔日和者幾¶
何人客自射飛鴈漁能供躍鱗芳洲墮馬處吾¶
祖漢名臣¶
<pb:KR4d0056_SBCK_012-3a>¶
　　　聞角¶
一聲催客夢星斗轉西簷風卷梅花去愁從柳¶
塞添馬鳴霜滿鬛龍泣凍生髯高樹朝光動城¶
頭落海蟾¶
　　　和人雪意¶
凍雲低垂野逺樹昬未分朝來庭竹上摵摵霰¶
巳聞扣門有兵吏嘉命傳相君趨閤展熊席卷¶
幔飄爐薫桂漿貯榼美馬乳薦實蕡賓屬兩三¶
人從容奉評文逺稽先儒言風賦可以羣宻置¶
<pb:KR4d0056_SBCK_012-3b>¶
筆與硯唯待雪雰雰雪旣不可待日暮人半醺¶
明朝𫉬方楮徤思欲凌雲¶
　　　詠楊高品馬厩猢猻¶
嘗聞養騏驥辟惡繫獮猴供奉新教藝將軍舊¶
病偷聊看縁柱杪尚想傍崖頭更祝南州使如¶
拳試爲求¶
　　　和欲雪二首¶
貂裘著不暖牙帳曉初開朔氣還先及流風亦¶
屢催擬聞人詠絮將見使傳梅公復憂民畝龍¶
<pb:KR4d0056_SBCK_012-4a>¶
沙幾日來¶
雪欲漫天落雲初著地垂臂鷹過野徤走馬上¶
冰遲公子多論酒騷人自詠詩都無少年意只¶
卧竹牕宜¶
　　　梅花¶
巳先羣木得春色不與杏花爲比紅薄薄逺香¶
來澗谷踈踈寒影近房櫳全枝惡折憎鄰女短¶
笛橫吹怨楚童墜蕚誰將呵在𩯭蘂殘金粟上¶
眉蟲¶
<pb:KR4d0056_SBCK_012-4b>¶
　　　和十一月八日圃人獻小桃花二絶¶
當時開向杏花後今日綻當梅蕚前不畏雪霜¶
何太甚繁英如火滿枝燃¶
前占寒食一百六算到其時未合開丹艷巳先¶
灰管動不由人力與栽培¶
　　　和梅花¶
時時不甘春著力年年能占臘前芳水邊攀折¶
此中女馬上嗅尋何處郞山舍更清栽作援鳯¶
樓偏巧學成粧團枝宻宻都如雪野雀飛來翅¶
<pb:KR4d0056_SBCK_012-5a>¶
合香¶
　　　再送&KR0170;寺丞赴郢州¶
彎&KR0211;落飛鳥少也向幽州來作漢官屬耻爲戎¶
國留身輕抛馬轡地暖猒狐裘慣見顏如玉江¶
邊問莫愁¶
　　　擬王維觀獵(晏相公坐中探賦)¶
白草南山獵調&KR0211;發指鳴原邊黃犬去雲外皁¶
鵰迎近出長陵道還看小苑城聊從向來&KR0016;回¶
望夕陽平¶
<pb:KR4d0056_SBCK_012-5b>¶
　　　擬陶潜止酒¶
多病願止酒不止病不巳止之懼無歡雖病未¶
宜止且欲止人事事止不經耳次誦止足言行¶
當止田里田里止誰親止樂山水美旣止何所¶
助唯酒與止喜以言止不止未必止爲是止酒¶
儻不瘳枉止徒可耻止亦隨化遷不止等亦死¶
愼勿道止酒止酒乃君子¶
　　　擬杜甫玉華宫¶
松深溪色古中有鼯䑕鳴廢殿不知年但與蒼¶
<pb:KR4d0056_SBCK_012-6a>¶
崖平&KR0017;火出空屋未繼華燭明暗泉發虚竇似¶
作哀絃鳴黃金不變土玉質空令名當時從輿¶
輦石馬埋&KR0068;荆獨來感舊物煎懷如沸羮區區¶
人世間誰免此虧盈¶
　　　擬韋應物殘燈¶
照此寒夜中欲殘紅燼尾空堂㓕復明獨宿擬¶
山&KR0017;¶
　　　和十一月十二日與諸君登西園亭榭¶
　　　懷舊書事¶
<pb:KR4d0056_SBCK_012-6b>¶
冬日蕭條公府清獨將諸吏上高城而今何處¶
異疇昔鐵墓下聞狐夜鳴¶
　　　又¶
莎徑依然見莎葉蓮花無復有蓮花更看白水¶
滿城下&KR0003;着當時龍骨車¶
　　　和小雨¶
蛟龍潠白霧天外細濛濛霑土曾無跡昬林似¶
有風卷旗妨酒舍濕翅下洲鴻稍見斜陽透西¶
雲一半紅¶
<pb:KR4d0056_SBCK_012-7a>¶
　　　擬韓吏部射訓狐¶
黃昬月暗妖鳥鳴尨然鈍質麤豪聲慿凶自異¶
立屋角潜事觜吻欲我驚豈知慣聞此醜狡呼¶
集&KR0017;物夸隂獰夕盗雞雛無畏避曾遭彈射沉¶
泥坑汝今病翼未甚愈還作舊態侵平明陽烏¶
瞳瞳出東海照汝宜喪膽與精何爲世人苦憎¶
汝汝常盗物資已榮儻有&KR0211;矢勿汚辱殺此非¶
得去惡名養雛四三巳相似眼腦實異鸞皇生¶
一朝車輪翅墮地狐䑕入穴梟黨烹¶
<pb:KR4d0056_SBCK_012-7b>¶
　　　得韓持國書報新作茅廬¶
聞君作茅廬正在西軒西定移舊&KR0188;圃稍改新¶
藥畦其高如伯鸞况亦有隱妻今方漢德盛不¶
必之會稽¶
　　　和新晴¶
雲開日照㦸衣寒淨掃平沙路巳乾吏散庭除¶
少公事畦挑芽甲足春盤要聽林上鳴鳩變試¶
歩塘隂緑水寛誰詠陳根有微緑烏蟾易失似¶
跳丸¶
<pb:KR4d0056_SBCK_012-8a>¶
　　　責躬詩¶
所稟介且拙嘗耻朋比爲皎皎三十年半語曾¶
未欺身微德不著尚使人見疑省已當自責實¶
&KR0018;聖相知聖相雖明察不假束藴辭扣言巳可¶
罪引去豈非宜¶
　　　嘗惠山泉¶
吳楚千萬山山泉莫知數其以甘味傳幾何若¶
飴露大禹書不載陸生品甞著昔唯廬谷亞乆¶
與茶經附相襲好事人砂缾和月注持叅萬錢¶
<pb:KR4d0056_SBCK_012-8b>¶
鼎豈足調羮助彼哉一勺微唐突爲霖澍䟽濃¶
旣不同物用誠有處空林癯靣僧安比侯王趣¶
　　　糟淮鮊¶
寒潭縮淺瀨空潭多鮊魚網登肥且美糟漬奉¶
庖厨昔聞漁父賢嘗勉楚人餔楚人懷沙死葬¶
腹千歲餘今玆有遺意敢共盃盤踈¶
　　　和臘前¶
漢家戍日看看近雲景蒼茫巳歲昬欲驗方書¶
治百藥預調飛走獵平原土人薫肉經春美宫¶
<pb:KR4d0056_SBCK_012-9a>¶
女藏鈎舊戲存獨把凍醪驚節物草芽微動見¶
庭萱¶
　　　題臘藥(尚書晏相公臘日投壺輸詩七/首便以臘日所用物賦先成四)¶
(首上/呈)¶
頽顏早覺衰乃藉藥扶持及此季冬日預脩來¶
歲宜𪔂成無大見&KR0097;煉有蜂知借問月中兎長¶
年何所爲¶
　　　臘酒(韋氏月録云臘/日造四月成)¶
汲井轆轤鳴寒泉碧甕盛欲爲三伏美方俟十¶
<pb:KR4d0056_SBCK_012-9b>¶
旬清夢憶黃公舍徒聞韋氏名熟時梅杏小獨¶
飮効淵明¶
　　　臘脯¶
畋獵得封獸割鮮爲腵脩易甘非愛日不敗任¶
經秋可用資賓豆何妨鄙薦䐹考之新月録美¶
脆勝庖牛¶
　　　臘笋¶
南岡深竹養(去/聲)下有鷓鴣鳴破臘初挑箘(吕氏/春秋)¶
(日和之美竹/越之簵箘)誇新欲比瓊薦盤香更美案酒味¶
<pb:KR4d0056_SBCK_012-10a>¶
偏清馬援當時見曾將禹貢評(伏波至荔浦見/冬筍上言禹貢)¶
(厥包橘柚/疑是謂也)¶
　　　和挑菜(十二月/十二日)¶
中圃本膏壤始覺氣候偏出土蓼甲紅近水芹¶
芽鮮挑以寶環刀登之饌玉筵僻逺尚含凍安¶
占春陽前造物非有意地𫝑使之然¶
　　　和臘日¶
獵鼓逄逄奏寒冰齾齾消正憐風日暖不似雪¶
霜朝敢問祠黃石休從擊皁鵰楚郊梅蕚未壠¶
<pb:KR4d0056_SBCK_012-10b>¶
麥巳多苗¶
　　　啄木二首(十二月十二日陪/歩後園所聞見)¶
城頭啄枯楊城下啄枯桑朝啄不停咮暮啄不¶
充腸寒風正洌洌蠧穴蟲且殭况玆園林逈剥¶
剥響何長¶
食蠧非嫌蠧聲來古木高誰將琵琶弄寫入相¶
思槽¶
　　　語鴆(此以上三首&KR0024;前/投壼所輸七首)¶
客語南方鴆啄虵掀巨石遂令山中人多竊禹¶
<pb:KR4d0056_SBCK_012-11a>¶
歩跡誰云不可轉鳥啄猶能擲¶
　　　和淮陽燕秀才¶
我官忝博士曾昧通經術前因辟書來亦不習¶
文律循舊臨學宮虎革被羊質𠋣席未能講占¶
牘聊置日朴鈍旣若玆愧彼噉&KR0037;栗令者登俊¶
賢充詔冠庭實&KR0022;伯乃宗公惟帝舊良弼置醴¶
餞以行行行季冬月騏驥入覊駕千里終不蹶¶
慙予延䕃人安得結子韈心雖羡名&KR0163;才命甘¶
汩沒禄仕二十年屢遘龍牓揭在昔見麻衣于¶
<pb:KR4d0056_SBCK_012-11b>¶
今盡超越是以對盃觴謹嚴微敢忽寧唯畏後¶
生自恨踈節骨肴羞羅食案包核備時物里婦¶
或窺觀戸下紅裙出歸應願生男生男付&KR0083;筆¶
乃信讀書榮况卽服緼韠長歌食苹詩聲淡異¶
鳴瑟¶
　　　和石昌言求牡丹栽¶
昔年藥欄下巳多香草名更移花本去聊助日¶
邊榮莫問西都品存吾舊友評㑹應包蕚吐可¶
與魏姚并帶土歸金谷封根近玉京謫僊方醉¶
<pb:KR4d0056_SBCK_012-12a>¶
詠不𠋣錦宫城(歐陽永叔/有花品)¶
　　　和十二月十七日雪¶
窮冬勁臘巳過半曉雪先春何處來豈是全資¶
南畝麥多應不分北枝梅庭中未許野童掃林¶
上唯愁狂吹催莫問兎園同賦客相如居右最¶
爲才¶
　　　建溪新茗¶
南國溪隂暖先春發茗芽采從青竹籠蒸自白¶
雲家粟粒烹甌起龍文御餅加過玆安得比顧¶
<pb:KR4d0056_SBCK_012-12b>¶
渚不湏誇¶
　　　送詹彥廸祕校之越¶
夙懷山水心夢寐向東越聞爲會稽行獨此羡¶
明發渡江信春潮泊館食野蕨平時異梁鴻但¶
泛鏡湖月¶
　　　謝人惠茶¶
山色巳驚溪上雷火前那及兩旗開采芽幾日¶
始能就碾月一罌初&KR0009;來以酪爲奴名價重將¶
雲比脚味甘廻更勞誰致中&KR0893;水况復顏生不¶
<pb:KR4d0056_SBCK_012-13a>¶
解杯¶
　　　和立春¶
玆日何所喜所喜物向榮㡜縷作翠柳意先新¶
陽生塗金鏤爲勝義不首時輕増年巳歎老斗¶
酒聊自傾¶
　　　和謝仲&KR0211;廷評新理北園¶
園吏乗冬和荷鋤去宿莽主人因其勤築土截¶
荒壤移枯復窊缺剗徑就平廣東北𠋣高城巇¶
險不可上愛彼林木深便爲丘壑想更待春風¶
<pb:KR4d0056_SBCK_012-13b>¶
歸日探花卉長但願多置酒應得時一徃¶
　　　和謝仲&KR0211;廷評栽竹¶
移得溪邊翠來爲庭下隂惜根存舊土帶筍助¶
新林暗換蕭蕭葉知虛寸寸心東風莫搖撼培¶
壅未應深¶
　　　和歲除日¶
一年三萬六千刻玉漏唯餘十二時去日苦多¶
誰會惜殘隂全少頗能知巳驚顔貌徐徐改不¶
奈烏蟾冉冉馳萬國明朝賀新歲東風依舊入¶
<pb:KR4d0056_SBCK_012-14a>¶
春旗¶
　　　明井(在城東南)¶
顯晦有難必孰云幽不明深井發寒泉光若月¶
色盈隂陽信竒變曷用究厥情譬彼出炎火投¶
薪丹熖成吾人勿驚異但自汲缾罌¶
　　　楊公懿得頴人惠糟鮊分餉并遺楊叔¶
　　　恬¶
頭尾接清淮淮魚日登網吳蒓芼羮美楚糟增¶
味爽云誰得嘉貺曾靡獨爲享乃知不忘義分¶
<pb:KR4d0056_SBCK_012-14b>¶
遺及吾黨¶
　　　和楊袐校得糟鮊¶
食魚何必食河魴自有詩人比興長淮浦霜鱗¶
更&KR0254;美誰憐按酒敵庖羊¶
　　　春雪¶
臘前望盈尺姦縮不應乞萬物及向榮而反事¶
凝凓與雨暗爭能不念傷彼茁雖然便消釋終¶
是乖氣律新陽豈憚沮暴柳未爲屈隨風𫝑更¶
巧著樹媚且密誰將背時棄乃欲逞果必摧花¶
<pb:KR4d0056_SBCK_012-15a>¶
自作花旋積旋巳失上天施命令冬春不相匹¶
生物與死物其道安可壹嗚呼此飛雪何爲在¶
今日¶
　　　和謝公儀學士正月十七日雨後復雪¶
本祈春雨成春雪應悞小桃先次開西漢枚生¶
誰復召南朝何遜自多才潑除燈火上元去挫¶
&KR0077;勾萌六出來前此解衣争貰酒不知爲瑞與¶
爲災(先是七日祈雨九/日霈然至于今)¶
　　　伐桑¶
<pb:KR4d0056_SBCK_012-15b>¶
二月起𧖟事伐桑人阻饑巳傷持斧缺不作&KR0018;¶
薪非聊給終朝食寜虞卒歲衣月光無隔礙&KR0033;¶
照破荆扉¶
　　　夢登天壇¶
夜夢登天壇壇上兩僊人來時乗白鳯去時乗¶
白麟我問不我語颯颯山中雨¶
　　　寒食日過荆山¶
山郵雖禁火嶺樹自生煙嗚咽同歸櫓悲哀欲¶
問天泣親非泣玉流淚劇流泉春鮆橫刀膾何¶
<pb:KR4d0056_SBCK_012-16a>¶
心更食鮮¶
　　　濄口得䨇鱖魚懷永叔¶
春風午橋上始迎歐陽公我僕跪䨇鱖言得石¶
瀬中持歸奉&KR0268;媪欣詠殊未工是時四三友推¶
尚以爲雄于兹十九載存没復西東我今淮上¶
去沙嶼逢釣翁因之𫉬二尾其色與昔同錢將¶
青絲繩羮芼春畦菘公乎廣陵來值我號蒼穹¶
何爲號蒼穹失怙哀無窮烹煎不暇餉泣血語¶
孤𠂻生平四海内有始鮮能終唯公一榮悴不¶
<pb:KR4d0056_SBCK_012-16b>¶
媿古人風¶
　　　歲寒亭¶
種花邀青春種栢要晏歲乃知風露前已辨雪¶
霜𫝑時俗愛芳菲不妨鳴鶗䳏他年都門歸寧¶
昩始終計¶
　　　澄虛閣¶
箘圃隔&KR0349;紛閑來衣練裙檻邉生静意水底見¶
微雲斜照𢌞晴景幽芳襲薄薫主人多賦詠不¶
减沈休文¶
<pb:KR4d0056_SBCK_012-17a>¶
　　　舟次泗上逢黃令因以詩送¶
向曉入汴尾隔河聞人聲得聲不得貌問識舊¶
時名泊舟忽來及袖詩多賢英言除丹徒宰暫¶
作七閩行東南幾千里日夕挂帆輕渡江蒓巳¶
老未足助杯羮最知便道出先見縣人迎¶
　　　依韻和許發運游泗州草堂寺之什¶
入寺豈縁齋阮公方詠懷心將超紫府手欲拍¶
洪崖雲霧波初淨塵埃鑑巳揩但能傾玉醑不¶
假列金&KR0107;逺客歸空𨒪千檣密自挨醒論時事¶
<pb:KR4d0056_SBCK_012-17b>¶
正醉戴野巾喎風俗通吳楚清渾見汴淮遙知¶
香刹外獨與賞心諧¶
　　　依韻和許發運眞州東園新成¶
䟽鑿近東城蕭森萬物榮美花移舊本黃鳥發¶
新聲曲閣池傍起長橋柳外橫河渾逺波漲雨¶
急斷虹明雲與危臺接風當廣厦清朱鬐有自¶
躍翠栢種初生香草猶能識山苗未得名南峰¶
及西嶺常共酒盃平¶
宛陵先生集卷第十二¶
#+PROPERTY: JUAN 12
#+PROPERTY: FILE SB04n0234-012宛陵先生集-卷第十二目録.
<pb:KR4d0056_SBCK_012-18a>¶
宛陵先生集目録卷第十二¶
　　擬李益竹窻聞風　擬宋之問春日¶
　　郡閣閱書　梅花¶
　　擬張九齡詠鷰　遲雪¶
　　欲雪復晴　送&KR0170;寺丞赴郢州¶
　　聞角　和人雪意¶
　　詠楊高品馬厩猢猻¶
　　和欲雪二首　和梅花¶
　　和十一月八日獻桃花¶
<pb:KR4d0056_SBCK_012-18b>¶
　　和梅花　再送&KR0170;寺丞¶
　　擬王維觀獵　擬陶潜止酒¶
　　擬杜甫玉華宫　擬韋應物殘燈¶
　　和與諸君登西園亭¶
　　和小雨　擬韓吏部射訓狐¶
　　得韓持國作茅廬　和新晴¶
　　清躬詩　嘗惠山泉¶
　　糟淮白　和臘前¶
　　題臘藥　臘酒¶
<pb:KR4d0056_SBCK_012-19a>¶
　　臘脯　臘笋¶
　　和挑菜　和臘日¶
　　啄木二首　語鴆¶
　　和燕淮陽秀才　和石昌言求牡丹栽¶
　　和十二月十七日雪¶
　　建溪新茗　送詹祕校之越¶
　　謝人惠茶　和立春¶
　　和謝廷評北園　和謝廷評栽竹¶
　　和歲除日　明井¶
<pb:KR4d0056_SBCK_012-19b>¶
　　楊公懿惠糟鮊　和楊秘校得糟鮊¶
　　春雪　和謝學士雨後雪¶
　　伐桑　夢登天壇¶
　　寒食過荆山　濄口得𩀱鱖魚¶
　　歲寒亭　澄虚閣¶
　　泗上逢黃令　和許發運游草堂寺¶
　　和許發運東園¶
目録終¶

# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:52.189019
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0234-005宛陵先生集-卷第五.
<pb:KR4d0056_SBCK_005-1a>¶
宛陵先生集卷第五¶
　　　　　　　　宋宛陵梅堯臣聖俞著¶
　　　贈黃庭筠舉進士¶
橘柚生南國幽林日葱蒨上有嘉禽鳴五色被¶
餘絢彼美發華英厥包待秋薦根本當自持無¶
爲風土變¶
　　　和&KR0364;公遊穿山洞¶
洞口水石淺潺潺瀉緑蒲縁源進巖竇隂黒人¶
境&KR0651;中言有物怪蟠蟄春未蘇霖雨雖有意風¶
<pb:KR4d0056_SBCK_005-1b>¶
雷莫有扶風雷自鼓盪不乆當何如幸欣禪林¶
近鍾梵來有無回策履幽逕衣香草露濡老僧¶
長松下麋鹿與之俱溪雲時見起山鳥自相呼¶
羡爾得玆樂何用勞形軀¶
　　　陳眞卿將有秋試倐見訪不日告行送¶
　　　於北門歌鵠庭爲五言以贈¶
送君北崗上舉酒歌黃鵠黃鵠去何高天池待¶
棲宿寧復戀江湖聊玆混雞鶩暉暉振羽裳不¶
羡淵明菊¶
<pb:KR4d0056_SBCK_005-2a>¶
　　　秋日詠蟬¶
羣蟲喜炎熱此獨愛高隂薄蛻聊依葉清聲巳¶
出林人閑感衰節風急雜遙砧虚腹曾何竟常¶
憂螗斧侵¶
　　　范饒州夫人挽詞二首¶
聽飮大夫日止言京兆辰常憂伯宗直曾識仲¶
卿貧蒿里歸䰟逺芝山旅殯新江邉有孤鶴嘹¶
唳獨傷神¶
君子䘮良偶拊棺哀有餘莊生慙擊𦈢潘岳感¶
<pb:KR4d0056_SBCK_005-2b>¶
游魚夕苑凋朱槿秋江落晩蕖猶應思所歷入¶
室淚漣如¶
　　　弔礦坑惠燈上人¶
生棲雲際巘沒葬寺傍村破案殘經卷新墳出¶
樹根松悲隔溪路月照舊山門自昔多詩句而¶
今幾許存¶
　　　&KR0009;題石埭權縣樂尉碧瀾亭¶
遙知溪上亭秋水瀁泠泠雲影無時翠嵐光到¶
底清危樓喧晩鼓驚鷺起寒汀聊作淵明飮臨¶
<pb:KR4d0056_SBCK_005-3a>¶
流酒易醒¶
　　　斑竹管筆¶
翠管江潭竹斑斑紅淚滋束毫何勁直在橐許¶
操持欲寫湘靈怨堪傳虞舜辭蔚然君子器安¶
用俗人知¶
　　　古意¶
月缺不改光劔折不改剛月缺&KR0334;易滿劔折鑄¶
復良勢利壓山岳難屈志士腸男兒自有守可¶
殺不可苟¶
<pb:KR4d0056_SBCK_005-3b>¶
　　　觀博陽山火¶
十月原野枯連山起狂燒高熖過危峰飛火入¶
遐嶠玉石被焚灼誰能見輝耀猿猱失輕捷亦¶
不暇相弔長風又助惡怒號生萬竅炎炎赤龍¶
奔劃劃隂電笑願傾寒江潮勢逆難沃澆願傾¶
天河水雖順雲衢遙青松心巳爛蔓草根未焦¶
小農候春鋤寒客失冬樵誰知兼幷子平陸閑¶
肥饒不易天地意長養非一朝¶
　　　聞鴈&KR0009;歐陽夷陵¶
<pb:KR4d0056_SBCK_005-4a>¶
閑坐獨無寐鴈來更未䦨聲長河漢逈影落戸¶
庭寒荆楚橘包熟瀟湘楓葉丹南飛過三峽試¶
問故人看¶
　　　送謝舍人奉使北朝¶
漢使下西清胡人擁道迎寒笳隨宿堡衞甲出¶
孤城犯雪貂裘重衝風錦綬輕山川辭國逺車¶
&KR0016;踏沙行授館氊爲幄供庖酪和羹戎王拜天¶
賜虜帥伏名卿紫塞千烽靜黃雲萬里平甘泉¶
歸奏日重見鳯池榮¶
<pb:KR4d0056_SBCK_005-4b>¶
　　　觀放鷂子¶
白晳少年子秋郊臂蒼隼日暖饑目開風微𩀱¶
翅𦂳草際鳴鶉驚蒿間黃雀窘下鞲誠必𫉬得¶
俊還復哂碎腦此非辜食肉爾何&KR0216;取樂在湏¶
&KR0119;我心良惻憫¶
　　　食橙&KR0009;謝舍人¶
洞庭朱橘未弄色襄水錦橙已變黃玉臼擣虀¶
憐鱠美金盤按酒助盃香雖生南土名猶重未¶
信中州客厭甞欲&KR0009;白苞慿驛去只應佳味怯¶
<pb:KR4d0056_SBCK_005-5a>¶
風霜¶
　　　夜聞居人喊虎¶
猛虎豈云猛潜藏伺天昏行行出叢薄稍稍入¶
孤村孤村何所利所利犬與㹠誰知仁者勇去¶
惡義自敦¶
　　　採白术¶
吳山霧露清羣草多秀發白术結靈根持鋤採¶
秋月歸來濯寒澗香氣流不歇夜火煑石泉朝¶
煙徧巖窟千歲扶玉顏終年固玄𩬊曾非首陽¶
<pb:KR4d0056_SBCK_005-5b>¶
人敢慕食薇蕨¶
　　　寓言¶
寒燈不照逺光止一室明小人不慮逺義止目¶
前榮燈旣無乆熖人亦無乆情誰言結明月明¶
月豈長盈¶
　　　送李尉子京之邵武光澤¶
母老不擇禄一官勤夙興長河未結凍去客已¶
懷氷露蟬不飽腹志士甘曲肱逺方人所畏所¶
畏非所兢¶
<pb:KR4d0056_SBCK_005-6a>¶
　　　銅坑¶
碧鑛不出土青山鑿不休青山鑿不休坐令&KR0017;¶
神愁¶
　　　朝日¶
日色纔出海曉月無光彩曉月在青空不與日¶
色同誠知大君德照耀無不通¶
　　　失鷓鴣¶
愛翫日巳乆開籠爲馴故㸃臆雪花圎連祛浪¶
紋素鉤輈格磔鳴鵓㲞翻&KR2119;去誰知煙渚深緑¶
<pb:KR4d0056_SBCK_005-6b>¶
水脩篁處¶
　　　過小石潭¶
樹老石連潭潭深煙翠入羣魚石下游獨鳥潭¶
上立泉暖草長緑山高風自急徘徊興不窮苔¶
&KR0282;雲霑濕¶
　　　縣齋對雪¶
宻雪夜來積起見萬物春山川忽改色草木一¶
以新古邑失荒穢王路覆平均從玆慶豐年蹈¶
詠慙小臣¶
<pb:KR4d0056_SBCK_005-7a>¶
　　　對花有感¶
新花朝竟妍故花色顦顇明日花更開新花何¶
以異¶
　　　山中夜行¶
孤客心多恐寒風夜度溪山長羸馬困月黒怪¶
禽啼逺火生樵舍荒榛亂野蹊喜言林館近聞¶
犬入猶迷¶
　　　啄木¶
中園啄盡蠧未有出林飛不識黃金彈𩀱翎墜¶
<pb:KR4d0056_SBCK_005-7b>¶
落暉¶
　　　夢與公度同賦藕華追録之¶
吳王舊宫闕水殿芙蓉披濁泥留玉骨疑是葬¶
西施西施䰟不㓕嬌艷照清池¶
　　　和綺翁游齊山寺次其韻¶
蒼山南望截雲煙中有紺宇通諸天長橋直度¶
清溪水寒湖收潦曠平田古木隂森大堤上千¶
峰濃淡高樓前龍筍未迸角出縮虎石亂踞筋¶
拳攣隂崖乳泉濕苔蘚陽谷暖氣留蘭荃澗戸¶
<pb:KR4d0056_SBCK_005-8a>¶
曉闢煙的的松軒夜啓月姢姢聞有謫僊乗興¶
入飄然欲拍洪崖肩玩遊逐勝不覺逺露竒發¶
怪工無全捫蘿但識康樂徑飮酒安問逺公禪¶
清猿不到俗士耳香草已入騷人篇水鳥念佛¶
次淨界野鹿㘅花來象筵在昔探賞猶可數深¶
景秀句今得傳辭韻險絕玆所駭何特杜牧專¶
當年重以平淡若古樂聽之䟽越如朱絃秘藏¶
禇中爲不朽咨諏坐上皆曰然誰意麤官𫉬此¶
貺洗去鄙吝空池邊聊欲報言罕驛使春郊唯¶
<pb:KR4d0056_SBCK_005-8b>¶
見鴈連連¶
　　池州後詩(下)¶
　　　范待制約遊廬山以故不徃因&KR0009;¶
平昔愛山水玆聞廬嶽遊逺期無逸興獨徃畏¶
湍流舉手謝雲壑棲心暫鳥鷗香爐碧峰下應¶
爲一遲留¶
　　　范饒州坐中客語食河豚魚¶
春洲生荻芽春岸飛楊花河豚當是時貴不數¶
魚鰕其狀巳可怪其毒亦莫加忿腹若封豕怒¶
<pb:KR4d0056_SBCK_005-9a>¶
目猶吳蛙庖煎苟失所入喉爲鏌鎁若此喪軀¶
體何湏資齒牙持問南方人黨護復矜誇皆言¶
美無度誰謂死如麻我語不能屈自思空咄嗟¶
退之來潮陽始憚餐籠蛇子厚居柳州而甘食¶
蝦蟇二物雖可憎性命無舛差斯味曾不比中¶
藏禍無涯甚美惡亦稱此言誠可嘉¶
　　　徐元輿見邀與諸君同遊至峯山溪上¶
　　作¶
春霽重行行行行在墟里攄懷厭樓觀寓興欣¶
<pb:KR4d0056_SBCK_005-9b>¶
山水斷壁翠連雲寒流清見底主人開緑樽下¶
馬臨芳芷澄溜瀉灣漘跳波生石齒園林始弄¶
蕚臯壠時鳴雉談謔忘機心笑言驚俗耳曠哉¶
玆日遊何羡稽山美¶
　　　和元輿遊春次用其韻¶
乗閑多逺興信馬與君行碧樹斜通市清流曲¶
抱城山花高下色春鳥短長聲日暮吾廬近還¶
歌空復情¶
　　　留别李君君頗有歸意而未遂¶
<pb:KR4d0056_SBCK_005-10a>¶
酌我罇中酒知君羡北歸如何沙上鳥逺逐片¶
帆飛¶
　　　離蕪湖至觀頭橋¶
江口泊來乆菰蒲長舊苗爭雛洲鵲&KR0720;遺子浦¶
魚跳宿岸欣逢戍歸船競趂潮時時望鄕樹巳¶
恨白雲遙¶
　　　馬秘書始約同行乆而未至因以&KR0009;¶
渡江落我前入汴居我後日日是南風時時爲¶
廻首逢船一借問逺棹見來否明朝儻相及閑¶
<pb:KR4d0056_SBCK_005-10b>¶
歩河堤柳¶
　　　&KR0009;建德徐元輿¶
才子方爲邑千峰對縣門靜寒琴意古閑厭鳥¶
聲喧山茗烹仍緑池蓮摘更繁訟稀應物詠庭¶
下長蘭蓀¶
　　　詠苜蓿¶
苜蓿來西域莆萄亦旣隨胡人初未惜漢使始¶
能持宛馬當求日離宫舊種時黃花今自發撩¶
亂牧牛陂¶
<pb:KR4d0056_SBCK_005-11a>¶
　　　汴河雨後呈同行馬秘書¶
雨霽晩虹收河堤淨如掃清隂拂人樹翠色垂¶
流草漢漕走王都華言雜夷獠時方同馬生野¶
泊聊論道¶
　　　夏日汴中作¶
𠋣棹望平野低雲宻未收黃鸝度高柳歸燕拂¶
行舟濁水不堪照清江空憶遊晩晴蒸潤劇喘¶
月見吳牛¶
　　　夢故府錢公¶
<pb:KR4d0056_SBCK_005-11b>¶
故相方來夢分明接座隅只知冠劒是不道死¶
生&KR0651;西府看如舊東山詠乆徂遽然興寤歎不¶
覺淚霑&KR0161;¶
　　　謝紫微以畵鷺二軸爲&KR0009;¶
白鷺畵𩀱素粉毫幽趣多翹沙依折葦刷羽對¶
衰荷浦思懸秋壁江情憶釣簔因君逺相&KR0009;時¶
詠對滄波¶
　　　宿州河亭書事¶
逺泛千里舟暫向郊亭泊觀物趣無窮適情吟¶
<pb:KR4d0056_SBCK_005-12a>¶
有託林中鵶舅獰席上蠅虎攫雨乆草苗盛田¶
蕪𤓰蔓弱香粳稚子慣脫粟家人薄少年都下¶
來聊問時所作新衣尚穿束舊服變褒博我今¶
貧且賤短褐隨宜著¶
　　　晩泊觀&KR0720;雞¶
舟子抱雞來雄雄跱高岸側行初取𫝑俯啄示¶
無憚先鳴氣益振&KR0108;擊心非愞勇頸毛逆張怒¶
目眥裂盰血流何所爭死&KR0720;欲充玩應當激猛¶
毅豈獨專晨旦勝酒人自私粒食誰爾喚&KR1210;懷¶
<pb:KR4d0056_SBCK_005-12b>¶
彼興魏傍睨當衰漢徒然驅國衆曾靡救時難¶
羣雄自苦戰九錫邀平亂寶玉歸大姦干戈託¶
竒算從來小資大聊用一長歎¶
　　　聞表兄施先軰上第¶
昔人事功名五十未爲老而今君巳及得桂誠¶
非早所慰白頭親且將黃綬好吾始日夜心望¶
盡京關道拜慶早歸來莫變秋庭草¶
　　　雍丘逢錢寺丞載陽¶
殷勤魏公子落莫吳王孫下客獨垂淚傷心魚¶
<pb:KR4d0056_SBCK_005-13a>¶
舊恩¶
　　　廟子灣辭¶
廟子灣風俗云有白黿慿險日爲波潮以驚異¶
上下余過而作辭云¶
我之東來兮過彼雍丘舟師奏功兮濁水湍流¶
歷長灣兮𫝑曲鉤傾高斗折兮若奔虬潜伏怪¶
物兮深幽幽發作暴漲兮爲潮頭土人立祠兮¶
在彼沙洲老木蒼蒼兮蟬噪啾啾輸卒引繂兮¶
蓬首躶體劇縲囚赤日上煎兮膠津蹙氣塞咽¶
<pb:KR4d0056_SBCK_005-13b>¶
喉胸盪肩挨同軛牛足進復退不得休竟持&KR0083;¶
幣挂廟陬微風飄&KR0045;如喜收我今語神神聽不¶
何不歸海事陽侯穹魚大龜非爾儔奚必區區¶
此汴溝驚愚駭俗得肴羞去就當决何遲留¶
　　　送蔡侍禁赴長沙¶
寒葉下瀟湘之官逐鴈行水經菱浦晩船過橘¶
洲香二女竹林外三閭楓葉傍平時息戎律物¶
景助才章¶
　　　送馬廷評之餘姚¶
<pb:KR4d0056_SBCK_005-14a>¶
越鄕知勝楚君去莫辭遙曉日魚蝦市新霜橘¶
柚橋河流通海道山井應江潮近邑逢鷗鳥先¶
應避畵橈¶
　　　送秀州海鹽知縣李寺丞¶
吳帆千里去邑屋冨魚鹽霜鶴亭臯唳風烏海¶
客占滄凉朝日近紫翠晩山尖若過陸機宅寒¶
蕪應不嫌¶
　　　送馬廷評知康州¶
南去𣈆康郡風帆幾千里辭家上洞庭落葉過¶
<pb:KR4d0056_SBCK_005-14b>¶
湘水瀧吏迎使君壼漿出蠻壘問俗言未通觀¶
風想先喜曾非異方趣頗與華人擬期子&KR0009;梅¶
花無由問行李¶
　　　過鳴鴈城¶
九月過鳴鴈斜陽上廢臺兵車千載會桑柘萬¶
疇開代謝隨秋草英靈化死&KR0069;我來空詠古寒¶
鳥有餘哀¶
　　　送余駕部江州¶
内史九江行潦收波巳清何時鷁舟上逺見爐¶
<pb:KR4d0056_SBCK_005-15a>¶
峰迎野色連葭菼秋香薦橘橙寒潮如特送不¶
肎過湓城¶
　　　依韻和陳秘校見&KR0009;¶
鬱鬱東堂桂常期接袂攀羽翰&KR0651;不及蓬蓽&KR0077;¶
空還江水幾經歲鑑中無壯顏音塵能見問誰¶
道隔雲山¶
　　　送張子野祕丞知鹿邑¶
忽作五年别相逢𩀱鬂踈不知從此去當見復¶
何如公秫時爲酒晨庖日有魚沛譙風物美聊¶
<pb:KR4d0056_SBCK_005-15b>¶
以樂琴書¶
　　　送王紫微北使¶
天子命儒臣遐方重專對持書下西閣擁節來¶
窮塞貂服紫&KR0170;茸虎旗光綵綷將迎走氊&KR0016;衛¶
從羅金鎧當宣漢恩德更使胡欣戴幾日過隂¶
山南飛鴈相背¶
　　　九月都下對雪&KR0009;永叔師魯¶
隂風中夜鳴宻雪逗曉積誰言有蓬巷但見鋪¶
瑤席忽憶在山中開戸羣峰白當時吟不厭盡¶
<pb:KR4d0056_SBCK_005-16a>¶
日坐巖石徬徨懷故人憔悴爲遷客欲泛剡溪¶
船路長安可適¶
　　　劉弟示詩一軸走筆答之¶
昔與伯氏吟青銅照人𩬊今又讀君詩寒水徹¶
人骨時時探古趣徃徃到月窟清濟流不休終¶
期至溟渤¶
　　　劉十秀才見過尋以爲&KR0009;次韻和酬¶
放言破崖岸塵事盡磨刮况此氣澄明幽襟亦¶
軒豁竟日坐衡茅同心異胡越吾道今不孤長¶
<pb:KR4d0056_SBCK_005-16b>¶
吟爲君發¶
　　　依韻和劉敞秀才¶
安得采虚名師道欲吾廣雖然存術業曾不計¶
少長孔孟乆巳亡冨貴得亦儻後生不聞義前¶
軰懼爲黨退之昔獨傳力振功不賞舌吻張洪¶
鍾小大扣必響近世復泯滅務覺多忽怳今子¶
誠有志方駕巳屢枉自慙懷道淺所得可下上¶
正如種青松而欲託朽壤典冊皆可尋聖言皆¶
可仰幸與增我過此語固不爽¶
<pb:KR4d0056_SBCK_005-17a>¶
　　　依韻和劉十秋霖¶
秋草更緑秋林衰長安遊客未成衣凄凄斗欲¶
變寒色一夜獨語看燈輝¶
　　　送劉十徃荆渚¶
臨水一太息解舟當落暉上樓人巳逺極目鳥¶
空飛荆楚時方晏江湖客未歸定知吟憶處林¶
外月光微¶
<pb:KR4d0056_SBCK_005-17b>¶
¶
宛陵先生集卷第五¶
#+PROPERTY: JUAN 5
#+PROPERTY: FILE SB04n0234-005宛陵先生集-卷第五目録.
<pb:KR4d0056_SBCK_005-18a>¶
宛陵先生集目録卷第五¶
　池州後詩(上)¶
　　贈黃庭筠舉進士　和&KR0364;公游穿山洞¶
　　贈陳眞卿秋試　秋日詠蟬¶
　　范夫人挽詞　弔礦坑惠燈上人¶
　　&KR0009;題石埭碧瀾亭　斑竹管筆¶
　　古意　觀博陽山火¶
　　聞鴈&KR0009;歐陽　送謝舍人奉使¶
　　觀放鷂子　食橙&KR0009;謝舍人¶
<pb:KR4d0056_SBCK_005-18b>¶
　　夜聞居人喊虎　採白术¶
　　寓言　送李尉之邵武¶
　　銅坑　朝日¶
　　失鷓鴣　過小石潭¶
　　縣齋對雪　對花有感¶
　　山中夜行　啄木¶
　　夢與公度同賦　和綺翁遊齊山寺¶
　池州後(下)¶
　　范待制約遊廬山　范饒州語食河豚¶
<pb:KR4d0056_SBCK_005-19a>¶
　　徐元輿邀遊山　和元輿遊春¶
　　留别李君　離蕪湖¶
　　&KR0009;馬祕書　&KR0009;建德徐元輿¶
　　詠苜蓿　汴河雨後呈同行¶
　　夏日汴中作　夢故府錢公¶
　　謝紫微&KR0009;畵鷺　宿州河亭書事¶
　　晩泊觀&KR0720;雞　聞表兄施先軰上第¶
　　雍丘逢錢寺丞　廟子灣辭¶
　　送蔡侍禁赴長沙　送馬廷評之餘姚¶
<pb:KR4d0056_SBCK_005-19b>¶
　　送李寺丞　送馬廷評知康州¶
　　過鳴鴈城　送余駕部知江州¶
　　和陳祕校見&KR0009;　送張子野知鹿邑¶
　　送王紫微北使　九月都下對雪¶
　　答劉弟示詩　劉秀才見過¶
　　和劉敞秀才　和劉十秋霖¶
　　送劉十徃荆渚¶
目録終¶

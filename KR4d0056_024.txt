# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:53.827879
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0234-024宛陵先生集-卷第二十四.
<pb:KR4d0056_SBCK_024-1a>¶
宛陵先生集卷第二十四¶
　　　　　　　　宋宛陵梅堯臣聖俞著¶
　　　郭之美忽過云徃河北謁歐陽永叔沈¶
　　　子山¶
春風無行迹似與草木期高低新萌芽閉戸我¶
未知忽聞人扣門手把蟠桃枝問我此蟠桃緣¶
何結子遲但笑不復荅問者當自推振衣向河¶
朔河朔人偉奇以茲不荅意遲子北歸時¶
　　　讀蟠桃詩寄子美永叔¶
<pb:KR4d0056_SBCK_024-1b>¶
韓孟扵文詞兩雄力相當偶以怪自戲作詩驚¶
有唐篇章綴談笑雷電擊幽荒衆鳥誰敢和鳴¶
鳯呼其凰孟窮苦纍纍韓富浩穰穰窮者啄其¶
精富者爛文章發生一爲宮揫歛一爲商二律¶
雖不同合奏乃鏘鏘天之産奇怪希世不可常¶
寂寥二百年至寶埋無光郊死不爲島聖俞發¶
其藏患世愈不出孤吟夜號霜霜寒入毛骨淸¶
響哀愈長玉山禾難熟終歳苦饑腸我不能飽¶
之更欲不自量引吭和其音力盡猶勉强嗟我¶
<pb:KR4d0056_SBCK_024-2a>¶
扵韓徒足未及其牆而子得孟骨英靈空北邙¶
誠知非所敵但欲繼前芳近者蟠桃詩有傳來¶
北方發我衰病思藹如得春陽欣然便欲和洗¶
硯坐中堂筆墨不能下怳怳若有亡老雞觜爪¶
硬未易犯其塲不戰輒自却雖奔未甘降更欲¶
呼子美子美隔濤江其人雖憔悴其志獨昻昻¶
氣力誠尚對勝敗可交相安得二子接揮鋒兩¶
交鋩我亦願助勇鼓旗譟其旁快哉夫子樂一¶
釂宜百觴乖離難會合此志何由償¶
<pb:KR4d0056_SBCK_024-2b>¶
　　　孫司諫知鄧州(甫)¶
南陽漢名都其俗尚敦樸亡徒頃爲盗刺史安¶
與角田野遂焦熬蒿萊思沃濯茲雖得甘露向¶
巳苦風雹更張固所重下令未宜數且觀道傍¶
碑文字今巳剥¶
　　　史尉還烏程(宏)¶
與君去年别君來竟悲喜乗馬夜訪君備陳昔¶
行李五月辤吳中六月渡楊子七月行䘮妻是¶
月子又死買棺無橐金助貸頼知巳嬌兒晝夜¶
<pb:KR4d0056_SBCK_024-3a>¶
啼㓜女飮食止行路况炎蒸悲哀滿心耳靑銅¶
不忍照憔悴鄰扵鬼八月至都下少長疾未巳¶
一婢復嗑然老媪幾不起君門日預朝僕乘貧¶
可耻十月補王畿受代隔歳紀閉門陋巷中悶¶
黙閱書史初聞君至之如見湖山美今聞君復¶
還爲我謝雲水故交儻相問懷抱今如此豈乏¶
南飛鴈豈無東下鯉自同嵇康懶作書愁把𥿄¶
　　　薛九宅觀雕狐圖¶
蜀中處士李懷衮手畵皂雕擒赤狐猛爪入頰¶
<pb:KR4d0056_SBCK_024-3b>¶
觜迸血短尾㒔㑛窮蹄鋪雕爭怒力狐爭死二¶
物形意無纎殊一禽一獸固巳别硬羽軟毛非¶
筆模入君此室見此圖如在原野從馳驅¶
　　　寄汶上¶
大第未嘗身一至人猜巧宦我應非彈冠不讀¶
先賢傳說劒休更短後衣痩馬靑袍三十載故¶
人朱轂幾多違功名富貴無能取亂石淸泉自¶
憶歸¶
　　　蕭著作宰豐城¶
<pb:KR4d0056_SBCK_024-4a>¶
王都二月花正開社雨作隂迎燕子人先春色¶
向江南江南春色歸春水拍岸緑波生荻芽晨¶
羞聊可助甘㫖縣涂爲政子所諳不敢贈言言¶
日鄙¶
　　　董安員外之信州鉛山簿¶
古岸緑蒲老春㠶逆水輕烹鮮聊以芼泝險復¶
兼程可用茲時樂無將遠道驚曾爲江上客因¶
贈北行人¶
　　　弟得臣殿丞簽判越州(前爲山隂宰)¶
<pb:KR4d0056_SBCK_024-4b>¶
再爲會稽行聊問會稽美禹穴遷所探泰望斯¶
所紀年代已浸深書碑必亡矣剡溪有樵風其¶
事恐非是買臣千載後得無負薪子黃庭昔換¶
鵝道士儻不死行當訪其眞願以鵝報爾愼勿¶
笑我癡萬事難可擬摘笋復盈檐緡魚新出水¶
此又食之珍因書悉條理¶
　　　李舍人淮南提刑¶
啄木欲除蠧蠧去樹亦撓何須食微蟲爾腹豈¶
不飽天下本無事自爲庸人擾君實知古深終¶
<pb:KR4d0056_SBCK_024-5a>¶
慙用傾巧¶
　　　吳殿丞代州通判¶
舉才不避勢必也知其長王官誠濟濟豈得佐¶
邊疆代郡實雄要昔已選帥良功名乃欲取叱¶
馭登太行¶
　　　和人喜雨¶
仲冬至仲春隂隔乆不雨耕農將夫時萌頴未¶
出土帝心實焦勞日夜不安處禱祠煩駿奔肹¶
饗杳無補帝時降金輿徧欵靈眞宇百姓知帝¶
<pb:KR4d0056_SBCK_024-5b>¶
勤變愁爲鼓舞和氣能致祥是日雲蔽午夕風¶
不鳴條甘潤忽周普巳見堯爲君安問誰爲輔¶
　　　胥員外之復州景陵尉¶
城隅漢水闊正足槎頭鯿采荇兼登爼施罛不¶
貴錢江㠶風勢美竹屋雨聲連必有蒼苔碣畱¶
爲好事傳¶
　　　李審言歸鄭州¶
嘗從京索間躍馬望春山氣象歸王國丘陵接¶
漢關長榆啼鳥亂細草牧陂閒老猒行涂路因¶
<pb:KR4d0056_SBCK_024-6a>¶
歌送子還¶
　　　李舍人見過¶
春泥無處所窮巷少人行忽枉靑絲騎曾非白¶
靣生笑言聊與適雞黍未嘗烹莫歎余貧甚吾¶
儕業本淸¶
　　　春鶻謠¶
春巢纍纍衆鳥哺兒衆鳥不出巢群雛嗷嗷腹¶
甚饑不出巢其謂何上有蒼鶻窺其窠問鶻何¶
仇鶻不我顧我巢有雛開口待哺一日不擊巢¶
<pb:KR4d0056_SBCK_024-6b>¶
雛不食爾憂爾雛衆鳥號呼又可吁¶
　　　來夢¶
忽來夢我于水之左不語而坐忽來夢余于山¶
之隅不語而居水果水乎不見其逝山果山乎¶
不見其途爾果爾乎不見其徂覺而無物泣涕¶
漣如是歟非歟¶
　　　汴之水三章送淮南提刑李舍人¶
汴之水分于河黄流濁濁激春波昨日初觀水¶
東下千人走喜兮萬人歌歌謂何大船來兮小¶
<pb:KR4d0056_SBCK_024-7a>¶
船過百貨將集玉都那君則揚舲兮以糺刑科¶
汴之水入于泗黄流淸淮爲一致上牽下櫓日¶
夜來千人同濟兮萬人利利何謂國之漕商之¶
貨實所寄我送行舟于水之次春風吹兩旗君¶
作天王使罟客自求魚淸江莫相避¶
　　　宋次道一百五日徃鄭拜墓¶
去不避春雨泣望松栢門䬃然風悲響如感泉¶
下魂沃酹向墳土空濕陳草根人歸夜月冷石¶
馬在九原¶
<pb:KR4d0056_SBCK_024-7b>¶
　　　孫太祝毫州簽判¶
微風起船尾雨氣生日脚不愁春路泥正泛春¶
波樂順去疾鳥飛問程殊我度才名畱守家更¶
入尚書幙¶
　　　寄靈隱通教僧¶
奇山若洗靑草木生石上根萌不可窮條蔓自¶
增王其隂有高僧日食惟一盎世人乆巳踈猿¶
鳥應相向¶
　　　李少傅鄭圃佚老亭¶
<pb:KR4d0056_SBCK_024-8a>¶
莊生述天理老固當念佚舉世用自勞誰能以¶
爲必我公謝鼎司嗣子都華秩代言輟帝右作¶
藩輔王室承顏向茲地園宇樂永日佳樹發巳¶
繁脩竹移未宻春禽時弄吭清景付吟筆朱金¶
待金構榮美安與匹¶
　　　令狐秘丞守彭州(挺)¶
前時草草别渺漫二十年從宦各所適非爲道¶
路偏今始一相遇言愧少壯前子有萬里翮尙¶
不飛雲烟而復走隴蜀欲以條教宣將西過危¶
<pb:KR4d0056_SBCK_024-8b>¶
棧葉暗聞杜鵑未知爲郡樂預巳抱愁煎再來¶
與子辤當去復畱連且念前期遠歳月實易遷¶
　　　依韻和李舍人旅中寒食感事¶
一百五日風雨急斜飄細濕春郊衣梨花半殘¶
意思少客子漸老尋㳺非戢戢車徒九門盛寥¶
寥烟火萬家微今朝甘自居窮巷無限墦間得¶
醉歸¶
　　　依韻和張應之見贈¶
京洛多㳺好相與歳月深雖同執一籥吹曲各¶
<pb:KR4d0056_SBCK_024-9a>¶
異音自微衆音響安感萬物心我窮子來唁慷¶
慨發長吟¶
　　　哭尹子漸(其弟師魯守潞)¶
故人河内守昨日報巳亡同氣泣上黨悲風生¶
太行曩爲衆所惜今復人共傷阮藉本眞率感¶
槩壽不長¶
　　　次道約食後同敏叔中道平叔如晦詣¶
　　　景德浴以風埃遂止¶
昔思春服成浴乎沂水上仲尼亦所志語此雖¶
<pb:KR4d0056_SBCK_024-9b>¶
未向子今當是時有意同我尚巳邀二三友欲¶
徃期畢餉倐然風滿途塵土阻清曠安得一振¶
衣徒希舞雩唱¶
　　　陳經秘校之信州幙¶
東吳海物錯南楚江味多家吳而宦彼風土去¶
幾何旣得風土樂可賛政治和歸來識香草爲¶
綴楚人歌¶
　　　朱武太愽通判常州兼寄胡武平¶
昔我陽夏公嘗兹同郡治政餘作東園草木尚¶
<pb:KR4d0056_SBCK_024-10a>¶
有意豈不務安養斯民歌樂易是時有賢才鄕¶
舉堪皇器今方居冡廬試質當時事願君思前¶
人文雅庻未墜¶
　　　師厚云蝨古未有詩邀予賦之¶
貧衣弊易垢易垢少蝨難群處裳帶中旅升裘¶
領端藏跡詎可索食血以自安人世猶俯仰爾¶
生何足觀¶
　　　依韻和中道寶相花¶
嘉卉得所托植君之寢陽開榮同此春淡艷自¶
<pb:KR4d0056_SBCK_024-10b>¶
生光不爲露益色不爲風盡香節換葉巳宻尚¶
可見餘芳¶
　　　擬陶體三首手問足¶
共生一體中出處常相并所動輒有跡何不擇¶
地行履舄雖可蔽歩武豈無聲嘗思汝爲玉請¶
刖見直誠¶
　　　足荅手¶
上下各有分同質實異支要用固爾先當念扶¶
我危我刖爾獨安何以幸華夷且願縮袖間操¶
<pb:KR4d0056_SBCK_024-11a>¶
執自有時¶
　　　目釋¶
我居元首間分並日月光左右各照曜盲一豈¶
相妨尙恐有所瞖獨見不能强嗟爾手與足何¶
爲欲競傷捉馳自有職勿使心悲凉¶
　　　贈葉山人¶
傾珍奉賔客傲物去珥貂貴來不以屈飮酒且¶
逍遙黄金百鎰盡左右無纎腰但存丹砂術有¶
道在一瓢¶
<pb:KR4d0056_SBCK_024-11b>¶
　　　李廷臣通判蔡州¶
夾路青青草隨君去未休亦將離思遠還共翠¶
心抽細藉車輪穩薫牽野蔓柔王孫歸不乆冉¶
冉莫經秋¶
　　　朱櫻¶
明珠摘木末紅露貯金盤始見侍臣賜已爲黄¶
雀殘味兼羊酪美食猒楚梅酸苑囿東周盛纍¶
纍暎葉丹¶
　　　悼子(小名十十)¶
<pb:KR4d0056_SBCK_024-12a>¶
舟行次符離我子死阿十臨之但驚迷至傷反¶
無泣欵定始懷念内若湯火集前時䘮爾母追¶
恨尚無及邇來朝哭妻淚落襟䄂濕又復夜哭¶
子痛併肝膓入吾將仰問天此理豈所執我惟¶
兩男子奪一何太急春鳥獨蔓延哺巢首戢戢¶
　　　懷悲¶
自爾歸我家未嘗猒貧窶夜縫毎至子朝飯輒¶
過午十日九食虀一日儻有脯東西十八年相¶
與同甘苦本期百歳恩豈料一夕去尚念臨終¶
<pb:KR4d0056_SBCK_024-12b>¶
時拊我不能語此身今雖存竟當共爲土¶
　　　和中道雨樹¶
一旬苟不雨萬木昏蒼蒼朝見洗林葉動搖生¶
輝光晩逢開踈隂枝上漏微陽翠色固以好安¶
得無秋霜¶
　　　永叔寄詩八首并祭子漸文一首因采¶
　　　八詩之意警以爲荅¶
昔聞退之與東野相與結交賤微時孟不改貧¶
韓漸貴二人情契都不移韓無驕矜孟無&KR0804;直¶
<pb:KR4d0056_SBCK_024-13a>¶
以道義爲己知我今與子亦似此子亦不愧前¶
人爲北都徤兒昨日至扣門乃得所遺詩上言¶
病中初有寄下言我詠蟠桃枝盛衰開落感殘¶
杏暮春無事羡㳺絲班班鳩鳴忽懷念一掃十¶
幅無閒辭洛川花圖多品目闘新爭巧始可疑¶
讀書又憶石夫子似𧖟作蠒誠有之鎭陽歸夢¶
北潭北吟此八章誰謂癡最後有文弔尹子壽¶
夭難問信所悲共書大軸許傳玩一日百展曾¶
忘疲報君亦欲齎滿軸恐費𥿄墨令人嗤¶
<pb:KR4d0056_SBCK_024-13b>¶
　　　黄敏復尉新城¶
新城接桐廬山茗乆所利江東亡命兒販不畏¶
黥劓堂上千金子捕以操兇器恐非吾徒爲勇¶
少乃可避¶
　　　寄永叔¶
夏日永以靜渇鳥方在枝張口不能言翕翕兩¶
翅披庭中有井泉井深無綆縻欲汲假其鄰鄰¶
且非我知鴻鷗矯河上比爾得所宜得宜豈不¶
樂胡然我念之¶
<pb:KR4d0056_SBCK_024-14a>¶
　　　丞相二章¶
丞相之拜冠弁旅至乗馬載驅如彼鉅瀦有鴈¶
有鶩有龜有魚烝然來萃翔泳嘯呼¶
丞相之去乃還印綬乃飭車輪如彼涸津時靡¶
翔羽時靡㳺鱗寂兮寂兮豈有嘉賔¶
　　　閔讒狡¶
矯有䜛狡䜛以戕類狡以媚其貴謂不騫不墜¶
謂人莫爾制而死制之誰謂無鬼孰制之死彼¶
狡之將死若有以見旣見旣惡之引袂蒙靣謂¶
<pb:KR4d0056_SBCK_024-14b>¶
人莫爾辨而自辨之誰謂無鬼孰俾之譴¶
　　　薛八殿丞有遺¶
未嘗營貨貝貨貝寧爲來俸苦月不足貧死口¶
肯開好事忽我恤十千助晨杯薪水巳過豐不¶
得如顏回¶
　　　師厚與胥氏婦來奠其姑¶
雙裾來此室慟哭拜靈牀魂衣想髣髴薄酒湛¶
其觴含悽拊孤稚拭涙問平常我生都無如仰¶
看燕在梁¶
<pb:KR4d0056_SBCK_024-15a>¶
　　　諭烏¶
百鳥共戴鳯惟欲鳯德昌願鳯得其輔咨爾孰¶
可當百鳥告爾間惟烏最靈長乃呼鳥與鵲將¶
政庻鳥康烏時來佐鳯署置且非良咸用所附¶
巳欲同助翺翔以燕代鴻鴈傳書識暄涼鸜鴿¶
代鸚鵡剝舌說語詳秃鶬代老鶴乗軒事昻蔵¶
野鶉代雄雞爪觜稱擅塲雀豹代雕鶚搏擊肅¶
秋霜蝙蝠嘗入幙捕蚊夜何忙老鴟啄臭腐盤¶
飛使㳺揚鵂鶹與梟&KR2609;待以爲非常一朝百鳥¶
<pb:KR4d0056_SBCK_024-15b>¶
猒䜛烏出遠方烏伎亦止此不敢戀鳯傍養子¶
頗似父又貪噪犲狼爲鳥鳥不伏獸肯爲爾戕¶
莫如且歛翮休用苦不量吉凶豈自了人事亦¶
交相¶
　　　弔裴易進士¶
力學未及仕口中已含珠賦命固所負讀書非¶
所辜歛送有兄弟哭泣無妻孥惟此靡薄厚必¶
竟同一途¶
　　　閒詠寄呈次道¶
<pb:KR4d0056_SBCK_024-16a>¶
我閒日貧縛子閒數疾纒閒固不可常吾觀與¶
子然吾與子嗜學豈獨閒窮年安安者誰歟分¶
亦似所偏¶
　　　寄楚州呂濟叔¶
亭午鳥不下誰復過我廬忽聞扣門者偶出問¶
何如云是山陽吏太守遣置書自惟乆窮困㳺¶
子安念予淮隂況要津賔舘無暫虛豈意有所¶
逮委曲情未踈報言愧不&KR0804;聊以謝興居¶
　　　荅中道小疾見寄¶
<pb:KR4d0056_SBCK_024-16b>¶
嵇康性彌懶曾不廢養生子姑當妙年何乃勞¶
其精老耽有至論身孰親於名詩本道情性不¶
須大厥聲方聞理平淡昏曉在淵明寢欲來於¶
夢食欲來於羮淵明儻有靈爲子氣不平其人¶
實傲佚不喜子纒縈吾今敢告子幸願少適情¶
時能與子飮莫惜倒缾罌¶
　　　五月五日¶
屈氏已沉死楚人哀不容何嘗柰䜛謗徒欲却¶
蛟龍未泯生前恨而追没後蹤沅湘碧潭水應¶
<pb:KR4d0056_SBCK_024-17a>¶
自照千峰¶
　　　送可教僧歸越¶
萬事猒尋常羡慕毎不足居南多北思在遠慙¶
近俗旣來橘變枳但見空條緑氣味誰復論孤¶
根逗嵓曲¶
　　　和裴如晦雨中過其亡兄易居¶
人亡雨舘寂車馬偶來臨濕衣添新淚故物傷¶
夙心淒淒庭下樹萬葉起哀音此地嘗對語在¶
昔豈知今¶
<pb:KR4d0056_SBCK_024-17b>¶
　　　雨中宿謝胥裴三君書堂¶
急雨射窓鳴燈殘我正寢穴蚓聲苦長流響入¶
孤枕衆醉如不聞強聒亦巳甚夜短竟無寢困¶
瞳劇塵磣¶
　　　和中道雨中見寄¶
雨滛上復落雲暗不少開泥將没馬脛思子日¶
幾廻我旣不可徃子亦不可來屋漏又苦甚巾¶
舄生莓苔安肯問農畆唯憂無酒材但能置醇¶
酎莫負吾樽罍　卷第二十四¶
<pb:KR4d0056_SBCK_024-18a>¶
#+PROPERTY: JUAN 24
#+PROPERTY: FILE SB04n0234-024宛陵先生集-卷第二十四目録.
<pb:KR4d0056_SBCK_024-19a>¶
宛陵先生集目錄卷第二十四¶
　　郭之美忽過　讀蟠桃詩寄子美¶
　　孫司諫知鄧州　史尉還烏程¶
　　薛宅觀鵰狐圖　寄汶上¶
　　蕭著作宰豐城　董簿之信州鉛山¶
　　弟得臣簽判越州　李舍人淮南提刑¶
　　吳殿丞代州通判　和人喜雨¶
　　胥尉之復州景陵　李審言歸鄭州¶
　　李舍人見過　春鶻謠¶
<pb:KR4d0056_SBCK_024-19b>¶
　　來夢　送淮南李提刑¶
　　次道徃鄭拜墓　孫太祝亳州簽判¶
　　寄靈隱通教僧　李少傅佚老亭¶
　　令狐秘丞守彭州　和李舍人寒食¶
　　和張應之見贈　哭尹子漸¶
　　次道約浴　陳經秘校之信幕¶
　　朱太愽常州倅　師古邀賦¶
　　和中道寶相花　擬陶體手問足¶
　　足荅手　目釋¶
<pb:KR4d0056_SBCK_024-20a>¶
　　贈葉山人　李廷臣通判蔡州¶
　　朱櫻　悼子¶
　　懷悲　和中道雨樹¶
　　荅永叔寄示　黄敏復尉新城¶
　　寄永叔　丞相二章¶
　　閔䜛狡二章　薛八殿丞有遺¶
　　師厚來奠其姑　諭烏¶
　　弟裴易進士　閒詠呈次道¶
　　寄楚州吕濟叔　荅中道小疾見寄¶
<pb:KR4d0056_SBCK_024-20b>¶
　　五月五日　送可教僧歸越¶
　　和裴如晦雨中　雨中宿三君書堂¶
　　和中道雨中見寄¶
目錄終¶

# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.153073
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0234-027宛陵先生集-卷第二十七.
<pb:KR4d0056_SBCK_027-1a>¶
宛陵先生集卷第二十七¶
　　　　　　　　宋宛陵梅堯臣聖俞著¶
　　　荅宋學士次道寄澄心堂&KR0083;百幅¶
寒溪浸楮舂夜月敲冰舉簾匀割脂焙乾堅滑¶
若鋪玉一幅百錢曾不疑江南老人有在者爲¶
予嘗說江南時李主用以蔵秘府外人取次不¶
得窺城破猶存&KR0070;千幅致入本朝誰謂奇漫堆¶
閒屋任塵&KR0095;七十年來人不知而今製作巳輕¶
薄比扵古&KR0083;誠堪嗤古&KR0083;精光肉理厚邇歲好¶
<pb:KR4d0056_SBCK_027-1b>¶
事亦稍推五六年前吾永叔贈予兩軸令寶之¶
是時頗叙此本末遂號澄心堂&KR0083;詩我不善書¶
心每愧君又何此百幅遺重增吾赧不敢拒且¶
置縑箱何所爲¶
　　　二月雨後有蚊蚋¶
春夜一二蚊蚋飛乆不見之尙可喜而今稍喧¶
來聒人向後更暖柰爾觜¶
　　　春寒¶
春晝自陰陰雲容薄更深蝶寒方歛翅花冷不¶
<pb:KR4d0056_SBCK_027-2a>¶
開心亞樹靑帘動依山片雨臨未嘗辜景物多¶
病不能㝷¶
　　　荅韓三子華韓五持國韓六玉汝見贈¶
　　　述詩¶
聖人扵詩言曾不專其中因事有所激因物興¶
以通自下而磨上是之謂國風雅章及頌篇刺¶
美亦道同不獨識鳥獸而爲文字工屈原作離¶
騷自哀其志窮憤世嫉邪意寄在草木蟲邇來¶
道頗䘮有作皆言空烟雲寫形&KR0090;葩卉詠靑紅¶
<pb:KR4d0056_SBCK_027-2b>¶
人事極䛕謟引古稱辨雄經營唯切偶榮利因¶
被蒙遂使世上人只曰一藝充以巧比戲弈以¶
聲喻鳴桐嗟嗟一何陋&KR0372;用無言終然古有登¶
歌緣辭合徴宮辭由士大夫不出扵瞽矇予言¶
與時軰難用猶篤癃雖唱誰能聽所遇輙瘖聾¶
諸君前有贈愛我言過豐君家好兄弟響合如¶
笙叢雖欲一一報强&KR0003;恐非&KR0168;聊書&KR0124;頑石不¶
敢事磨礱¶
　　　前以詩荅韓三子華後得其簡因叙下¶
<pb:KR4d0056_SBCK_027-3a>¶
　　　情¶
前者報君詩妄說良有以昔予在京師多爲人¶
所詆短章然無工實未甘藝比因君有過褒&KR0643;¶
且發憤悱何言敢爲師乃是貴不韙平常遭口¶
語攅集猶毒矢此論苟一出是非必蜂起偶爾¶
道瘖聾多疑巳竊指雖恃不欺&KR0168;恨未致速死¶
安得二頃田歸耕曷爲耻誰能事州郡雞狗徒¶
聒耳¶
　　　過頴橋懷永叔¶
<pb:KR4d0056_SBCK_027-3b>¶
昔送之官東郡時夜䦨對酒風揭屋君今淮海¶
予再過古驛依依老槐緑¶
　　　椹澗晝夢¶
誰謂死無知每出輙來夢豈其憂在途似亦會¶
相送初看不異昔及窹始悲痛人間轉靣非淸¶
魂殁猶共¶
　　　靈樹舗夕夢¶
晝夢同坐偶夕夢立我左自置五色絲色透縑¶
囊過意在畱補綴恐衣或綻破殁仍憂我身使¶
<pb:KR4d0056_SBCK_027-4a>¶
存心得墮¶
　　　汝州王待制以長篇勸予復飮酒因謝¶
　　　之¶
前因飮酒多乃苦傷營衛嘔血踰&KR0070;升幾不成¶
病肺上念父母老下念妻兒稚不死常抱痾於¶
身寧自貴樊子來勸我止飮良有謂公復遺我¶
詩責我詞甚毅指以年齒衰非酒何養氣春飮¶
景可樂夏飮暑可避秋飮心忘愁冬飮暖勝被¶
醉歌人不怪醉言人不忌在酒功實多止酒酒¶
<pb:KR4d0056_SBCK_027-4b>¶
何罪假如壽九十今子巳半世不飮徒自苦未¶
必止爲利胡汨妄與眞恐乖逹者意屈原吟澤¶
畔方悟獨醒累子居今之時安免人病議是以¶
告子勤子守亦謬計我讀&KR0138;一過不覺顏起愧¶
自茲願少飮但不使疾熾書此以謝公公言誠¶
有味¶
　　　陪王待制淸涼院觀牡丹賦詩¶
公言牡丹盛未覩古人詩品衆自爭貴葉多方¶
見奇名因他姓著色爲别根移華髪我何感洛¶
<pb:KR4d0056_SBCK_027-5a>¶
陽年少時¶
　　　和王待制牡丹詠¶
誰移洛川花一日來汝海濃淡百般開風露幾¶
畨改傍欄人自醉惜翦春有待使君方少年共¶
賞喜我在¶
　　　洛陽牡丹¶
古來多貴色殁去定何歸淸&KR0334;不應散艷花還¶
所依紅棲金谷妓黄值洛川妃朱紫亦皆附可¶
言人世稀¶
<pb:KR4d0056_SBCK_027-5b>¶
　　　汝州等&KR0268;寺閣望嵩岳¶
崢嶸古寺閣蒼山挿晴簷少室出天外巍巍何¶
尊嚴王都在其下風露國所霑日暮飛雲歸巳¶
失中頂尖¶
　　　睡意¶
少時好睡常不足上事親尊日拘束夜吟朝誦¶
無暫休目胔生瘡臂消肉今踰四十無所聞又¶
况䘮妻仍獨宿虛堂淨掃焚淸香安&KR0230;都忘世¶
間欲花時啼鳥不妨喧清暑北窓聊避燠葉落¶
<pb:KR4d0056_SBCK_027-6a>¶
夜&KR0040;聲滿堦雪下暁寒低&KR0953;屋四時自得興味¶
佳豈必鏘金與鳴玉萬事易猒此不猒眞可飬¶
恬無夭促且夢莊周化蝴蝶焉顧仲尼譏朽木¶
人事幾不如夢中休用區區走榮禄¶
　　　三月十四日汝州夢¶
我歸十九年飮不&KR0018;升斗昨夕夢見之謂須多¶
置酒雖慰魂來言定不復入口俟當返吾廬且¶
爲貯罌缶夢&KR0304;何敢欺從笑愚所守¶
　　　再别仲議¶
<pb:KR4d0056_SBCK_027-6b>¶
前别歲月遠道同情相親三旬忽相見愈厚不¶
猒頻昔云思&KR0070;靣今無愧古人睠然東去懷紛¶
若陌上塵¶
　　　夕發陽翟¶
我行陽翟道慕雨原上急麒麟塜相望霹&KR0430;碑¶
下立農耕傍山去&KR0017;火迸林入莫問泉下人馬¶
隤衣更濕¶
　　　缺月¶
缺月來照屋角時西家狗吠東家疑夜深精靈¶
<pb:KR4d0056_SBCK_027-7a>¶
&KR0017;&KR0004;動僁窣古莾無風吹¶
　　　道次靈井¶
井靣水不動傍分龍鱗激泉氣時生漚上湧光¶
的皪深苔翠堪染石底清可覿旱歲或來祠彈¶
絃屬靈覡¶
　　　荅江十鄰幾¶
蔡州雖非遐作書素所&KR0180;春風領燕來得君詞¶
欵欵燕廻須在秋此報莫言緩何日見&KR0286;康重¶
彈廣陵散¶
<pb:KR4d0056_SBCK_027-7b>¶
　　　喜謝師厚及第(時第一甲二十八/人君名在二十三)¶
宿雨洗新綠朝日&KR0004;聞鸎風從天門來吹下玉¶
簡名列星二十八經緯何縱横&KR0047;方朱鳥目光¶
熖令人驚其餘撒沙衆&KR0027;龞&KR0050;瓠明吾欣安石¶
後世世有令聲¶
　　　孟夏二日通判太愽惠庭花二十枝云¶
　　　是手植因以爲荅¶
前日巳春盡夏卉抽嫩青唯君所植花餘紅猶¶
滿庭常惜畏景逼贈未及飄零欲挿爲之醉但¶
<pb:KR4d0056_SBCK_027-8a>¶
慙髪星星¶
　　　水丘扵西湖得活鯽魚三尾見遺余頃¶
　　　在襄城&KR0023;&KR0070;尾時歐陽永叔方自乾德¶
　　　移滑臺畱待其至且有詩後居京師蔡¶
　　　仲謀者亦有以贈乃思襄時所畱復有¶
　　　詩扵今三得三詠之矣¶
襄城得圓䱶畱以待吾友大梁又得之始憶終¶
按酒今君復持贈重念滁陽守滁陽石瀬中此¶
物豈無有三得實嘉遺我敢自&KR0059;口口且不爭¶
<pb:KR4d0056_SBCK_027-8b>¶
&KR0372;事亦難利誘¶
　　　和江鄰幾見寄(自此許州起慶曆/六年夏盡其年終)¶
清風當晝起吹我庭下槐軒軒枝上葉碎影亂¶
緑苔左右無人聲時有啼禽來啼禽感所懷其¶
音一何哀思歸無曉夕血滴山榴開曰予當是¶
時爲之腸九&KR0326;江子方謫官復有擬古才遠寄¶
平淡辭曷報&KR0806;與瓌¶
　　　雀奪燕巢生四雛¶
去年燕營巢啣泥入我廬秋歸春復來横被雀¶
<pb:KR4d0056_SBCK_027-9a>¶
所居翩然去不較義者欲與除毁覆必傷卵愛¶
彼此何踈乃竢長黄口逐之寧曰紓果得生四¶
雛卉色頭戢如後當還燕巢穿屋不害余¶
　　　和歐陽永叔啼鳥十八韻¶
&KR0047;方窮山多野鳥百種巧口乗春鳴深林參天¶
不見日滿壑呼嘯誰識名但依音響得其字因¶
與尔雅殊形聲我昔曾有禽言詩粗究一二啼¶
嚎情苦竹岡頭泥滑滑君時最賞趣向精餘篇¶
亦各有思致恨未與盡衆鳥評君今山郡日無¶
<pb:KR4d0056_SBCK_027-9b>¶
事靜聽鳥語如交爭提壺相與來勸飮戴勝亦¶
助能勸耕我念此鳥頗有益如欲使君勤以行¶
勸耕幸且强職事勸飮亦兾無獨醒杜鵑蜀魄¶
哭歸去小人懷&KR0095;愼勿聽城頭春鳩自謂拙鵲¶
巢輙處安得平高窠喬木美毛羽哢吭葉底無¶
如鶯口中調簧定何益下啄蚯蚓孰曰清自餘¶
多&KR0124;不足&KR0070;一一推本煩神靈我居中&KR0095;别無¶
鳥老鴉鸜鵒方縱横教雛呌噪日群集豈有勸¶
酒花下傾願君切莫猒啼鳥啼鳥扵君無所營¶
<pb:KR4d0056_SBCK_027-10a>¶
　　　和永叔桐花十四韻¶
湛湛碧井水其上有梧桐春隨井氣生白花飛¶
濛濛曉枝滴&KR0372;露味落寒泉中結實待瑞羽歲¶
晚半枯空桐旣無鳯皇井豈濳蛟龍乃知至神¶
物未易令人逢當時集頴川偶值黄次公次公¶
入爲相此鳥曷不從遂使神鶡雀竟用奇怪窮¶
我言非毁古欲遵平&KR0514;蹤我願二千石但使德¶
化隆有桐鳯不來扵桐無愧容有鳯政不舉扵¶
鳯何爲崇荅君桐花篇&KR0643;以發我&KR0168;¶
<pb:KR4d0056_SBCK_027-10b>¶
　　　和王仲儀詠癭二十韻¶
汝水岀山險汝民多病癭或如鷄精滿或若猿¶
嗛並女慙高掩襟男大闊裁領飮水擬注壺&KR0269;¶
詞侔有鯁樗里旣巳聞杜預亦不幸秦人號智¶
囊吳瓠繫狗頸　常住頥彾㣔安及脛只欲¶
仰問天無由俯窺井挾帶歲月深冐犯風霜冷¶
猒惡雖自知剖割且誰肯不唯羞把鏡仍亦愁¶
弔影内療煩羊厴外砭費針頴在木曰楠榴刳¶
之可爲皿此誠無所用旣有何能辟(音/屏)膨脝厠¶
<pb:KR4d0056_SBCK_027-11a>¶
無首臃腫異臚頂難將靣目施可與胎胞逞賢¶
哉臨汝守世德調金&KR0166;氓俗雖醜乖教令日修¶
整風&KR0095;恐隨遷晨昏憂屢省儻欲便&KR0268;顏名城¶
不難請¶
　　　憶吳松江晚泊¶
念昔西歸時晚泊吳江口&KR0326;堤遡清風淡月生¶
古柳夕鳥獨遠來漁舟猶在後當時誰與同涕¶
憶泉下婦¶
　　　使者自隨州來知尹師魯寓止僧舍語¶
<pb:KR4d0056_SBCK_027-11b>¶
　　　其處物景甚詳因作詩以寄焉¶
驛使話漢東故人遷謫處所居雖非居有樹卽¶
嘉樹日膳或鷄㹠時&KR0188;多荀芋夜堂虵結蟠晝¶
戸鵲噪聚著書今未成愛靜巳得趣予欲訪其¶
人炎蒸未能去¶
　　　夏日對雨偶成寄韓仲文昆弟¶
日日城頭雨還添湖上波窓中人自聽門外潦¶
應多不畏車生耳還愁麥化蛾吾廬無所有頻¶
看壁間梭¶
<pb:KR4d0056_SBCK_027-12a>¶
　　　憶將渡&KR0045;子江¶
月暈知天風舟人夜相語平明好挂㠶白浪須¶
出浦此身猶在吳歸夢預到楚今日念同來吾¶
妻巳爲&KR0095;¶
　　　秀叔頭虱¶
吾兒乆失恃髪括仍少櫛曾誰具湯沐正爾多¶
蟣虱變黑居其元懷絮宅非吉蒸如蟻亂緣聚¶
若&KR0094;初岀&KR0066;搔劇蓬葆何暇嗜梨栗翦除誠未¶
難所惡累形質¶
<pb:KR4d0056_SBCK_027-12b>¶
　　　稚子獲雀雛¶
屋頭小雀雛氣力苦未長乗暄學調羽忽掛蜘¶
蛛網其母不能救啁啾空下上乃爲人所探不¶
是蟲絲枉¶
　　　丙戌五月二十二日晝&KR0230;夢亡妻謝氏¶
　　　同在江上早行忽逄岸次大山遂徃逰¶
　　　陟予賦百餘言述所覩物狀及窹尚記¶
　　　句有共登雲母山不得同宮處倣像夢¶
　　　中意續以成篇¶
<pb:KR4d0056_SBCK_027-13a>¶
晝夢與子行早發江上渚共登雲母山不得同¶
宮處何嗟不同宮似所猒途旅樹杪俯烏巢坼¶
㲉方仰乳雄雌更守林號噪見飛䑕䑕驚竪毛¶
怒裊枝如發弩逡廵吼風雲遠望射嵓雨東南¶
横虹霓萬壑水噴&KR0269;下㝷歸路迷欲暮各愁語¶
忽覺皆巳非空庭日方午¶
　　　蜜¶
燕㗸芹根泥蜂掇花上蘂帶雨兩股飛所取日¶
能幾調和露與英凝&KR0372;滑扵髓天寒百蟲蟄割¶
<pb:KR4d0056_SBCK_027-13b>¶
房霜在匕燕巳成雛歸蜂憂凍餒死乃見萬物¶
心多爲造化使¶
　　　王德言自後圃來問疾且曰圃甚蕪何¶
　　　不治因荅¶
幾日不行圃野草過人頭客怪苦荒穢誰與持¶
鋤鉤雖然自薅薙抱痾方吿休卽當秋風高掃¶
蘀將遲逰¶
　　　夢覩¶
閉目光不&KR0045;夢覩良亦審旣非由目光所見定¶
<pb:KR4d0056_SBCK_027-14a>¶
何禀白日杳無朕㝠遇嘗在&KR0230;此恨不可窮悲¶
淚空流枕¶
　　　悲書¶
悲愁快扵刀内割肝腸痛有在皆舊物唯爾與¶
此共衣裳昔所製篋笥&KR0216;更弄朝夕拜空位繪¶
寫恨少動雖死情難遷合姓義巳重吾身行將¶
衰同穴詩可誦¶
　　　合流曹光道惠鉅李知其炎酷中有此¶
　　　味味亦可樂也輙以詩寄¶
<pb:KR4d0056_SBCK_027-14b>¶
頴傍成蹊李其實小於拳誰知皴枝痩生此紺¶
玉鮮摘以筠梢籠沉以石根泉濛濛粉未落粲¶
粲葉猶連䕃樹咀&KR0372;液安知有苦煎報君惜茲¶
樂時詠逍遥篇¶
　　　深夏忽見柰樹上猶存一顆實¶
纍纍後堂柰落盡風雨枝行樂偶散歩倚杖&KR0643;¶
縱窺林葉隱孤實山鳥曾未知物亦以晦存悟¶
茲身世爲¶
　　　病癰在吿韓仲文贈烏賊觜生醅醬蛤¶
<pb:KR4d0056_SBCK_027-15a>¶
　　　蜊醬因筆戲荅¶
我嘗爲吳客家亦有吳婢忽驚韓夫子來遺越¶
鄕味與官官不識問儂儂不記雖然苦病癰饞¶
吻未能忌¶
　　　寄光化退居李&KR0051;卿¶
乆無歸田人今喜子去禄移家漢水濵日見漢¶
水緑川鱗可爲饔山毛可爲蔌竟歲猒徃還行¶
堤樂風俗青巾艑上郎漆&KR0066;顏如玉倚檣臨落¶
照獨唱江南曲聽若在江&KR0047;歡然自爲足我心¶
<pb:KR4d0056_SBCK_027-15b>¶
雖有羡未遂平生欲更期畢婚嫁方可事嵒麓¶
買山須買泉種樹須種竹泉以濯吾纓竹以慕¶
賢躅此志應不忘他時同隱錄¶
　　　汝南江鄰幾云鄎&KR0047;並淮浮光山有張¶
　　　隱居種松檜扵其上飬母甚孝時有猛¶
　　　獸馴庭中又郡西麻田山&KR0095;沃泉美乆¶
　　　不墾有劉叟者闢而居之近董氏黄氏¶
　　　欲買&KR0095;爲鄰故江有慕之之作予輙次¶
　　　其韻¶
<pb:KR4d0056_SBCK_027-16a>¶
峩峩淮山上中有隱者棲不知松檜下但見虎¶
豹蹊人群固巳遠樵客入猶迷且奉采蘭飬應¶
無抱玉啼麻田異麻源石路春無泥髙士不近¶
俗更在西嶺西石泉飮自足深壑無人躋不學¶
淮&KR0047;王安問犬與雞二人逍遥性所樂唯杖蔾¶
復有來慕鄰他年寧荅&KR0286;願君且勉職聖世未¶
易暌¶
　　　魏文以予病渴贈薏苡二叢植庭下走¶
　　　筆戲謝¶
<pb:KR4d0056_SBCK_027-16b>¶
媿無相如才偶病相如渴潩水有丈人薏苡分¶
叢茇爲飮可扶衰餘生幸且活安知惡巳者不¶
願變野葛¶
宛陵先生集卷第二十七¶
#+PROPERTY: JUAN 27
#+PROPERTY: FILE SB04n0234-027宛陵先生集-卷第二十七目録.
<pb:KR4d0056_SBCK_027-17a>¶
宛陵先生集目録卷第二十七¶
　　荅宋學士寄&KR0083;　二月雨後有蚊蚋¶
　　春寒　荅三韓見贈述詩¶
　　叙荅三韓簡　過頴橋懷永叔¶
　　椹澗晝夢　靈樹鋪夕夢¶
　　謝王汝州勸復飮　陪王待制觀牡丹¶
　　和王待制牡丹詠　洛陽牡丹¶
　　等&KR0268;寺望嵩岳　睡意¶
　　三月十四日汝州夢¶
<pb:KR4d0056_SBCK_027-17b>¶
　　　再别仲儀　夕發陽翟¶
　　　缺月　道次靈井¶
　　　荅江十鄰幾　喜謝師厚及第¶
　　　荅通判惠庭花　水丘遺魚¶
　　　和鄰幾見寄　雀奪燕巢¶
　　　和永叔啼鳥　和永叔桐花¶
　　　和王仲儀詠癭　憶吳松江晚泊¶
　　　寄尹師魯　夏日寄韓仲文¶
　　　憶將渡楊子江　秀叔頭虱¶
<pb:KR4d0056_SBCK_027-18a>¶
　　稚子&KR0023;雀雛　丙戌五月晝夢¶
　　&KR0097;　荅王德言¶
　　夢覩　悲書¶
　　&KR0009;曹光道惠李　深夏尚見柰樹有實¶
　　戲荅仲文惠海味　寄光化退居李&KR0051;卿¶
　　次酬江鄰幾　戲謝魏文惠薏苡¶
<pb:KR4d0056_SBCK_027-18b>¶
¶
目録終¶

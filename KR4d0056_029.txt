# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.312062
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0234-029宛陵先生集-卷第二十九.
<pb:KR4d0056_SBCK_029-1a>¶
宛陵先生集卷第二十九¶
　　　　　　　　宋宛陵梅堯臣聖俞著¶
　　　陽翟縣城凝嵩亭¶
西北望嵩色憶上大室時陟彼巳不淺坐此安¶
能知今誰絶壁下但見前峰危正與曩未異目¶
存迹焉追¶
　　　王仲儀寄闘茶¶
白乳葉家春銖兩直錢萬資之石泉味特以陽¶
芽嫩宜言難購多串片大可寸謬爲識别人予¶
<pb:KR4d0056_SBCK_029-1b>¶
生固無恨¶
　　　依韻和王道損風雨戲寄¶
小雪纔過大雪前蕭蕭風雨𥿄窓穿而今共唱¶
新詞飮切莫相邀薄暮天¶
　　　鬪䳺鶉孫曼叔邀作¶
脫命秋隼下鳴闘自爲勇爭雄在數粒一敗勢¶
莫擁慙將縮䄂問懷負黙而拱勝且勿苦欣猶¶
驚辱與寵¶
　　　和道損欲雪與家人小兒軰飮¶
<pb:KR4d0056_SBCK_029-2a>¶
陰雲濃壓野風獵樹高鳴寒禽並枝立頗以見¶
物情目前兩稚子爲慰豈異卿欲置一壺酒且¶
獨對婦傾¶
　　　韓持國邀賦闘山鵲¶
俗有巧闘心畜此巧闘禽搏擊無迅節爪觜自¶
相侵胡能知遠人角勝合百金鳯皇安在哉徒¶
此望丹岑¶
　　　依韻和酬韓仲文昆季聮句見謝(予前/與道)¶
(損㳺西湖淨居/堂因至其第)¶
<pb:KR4d0056_SBCK_029-2b>¶
冬日晴且暖林塘思淨居徃興都未盡遂經韓¶
氏廬韓氏兄弟賢各各趨義塗吾儕與之㳺何¶
異田蘇俱經疑反此質學陋慙無餘况茲諸少¶
年高論傾國都以及治民術縱横無所拘又渉¶
方外說扵道曾不殊詩評杜兼李方法禇與虞¶
啜茗豈非好㗖栗强爲娛乆猒官局檢聊休體¶
質舒次第極言笑左右排圖書終日欣愽約貶¶
異正則扶所頼存泛愛未以我爲愚持歸接士¶
論頗亦類販沽復聮長詩來味若餐瓊腴其辭¶
<pb:KR4d0056_SBCK_029-3a>¶
多自損似欲大厥譽顏子乃庻幾仲尼稱弗如¶
不猒會遇頻雲龍實相須最和躡麟趾舉歩未¶
敢渝¶
　　　種藥¶
雲外陽翟山實與嵩歩接山中採藥人能自辨¶
苗葉當須斸其根以遂素所愜野蘀包舊土遠¶
置風雨捷故本含新芽枯莛帶空莢植雖乖地¶
勢培壅得專輙冬誰論臭香春定引蜂蝶豈惟¶
識草木庻用補羸&KR1170;¶
<pb:KR4d0056_SBCK_029-3b>¶
　　　荅韓六玉汝戲題西軒¶
吾軒今扵水吾居易爲足誰與哦其間風牕數¶
竿竹雖無泉石淸尚不愧茅屋所樂違俗暄此¶
趣大巳熟¶
　　　和韓五持國乞分道損山藥之什¶
不種東陵瓜不利千畦韭山藥數十本帶土移¶
野叟故葉萎未醒傷根亦何咎旣爲君子好豈¶
與騷人負騷人比畵工丹靑出其口欲分欄下¶
苗馳奴仍置簍主人可無吝所尚非獨有從茲¶
<pb:KR4d0056_SBCK_029-4a>¶
各勤灌肯在園𬞞後今雖勝曝蓄畢意資玉臼¶
人事固已然秘方看繫肘¶
　　　送長陵淸辨師歸寧¶
山房古栢暗近在漢陵邊天供不爲樂母心常¶
所懸朝途髪根冷暮野鳥行先子道豈殊衆誰¶
云絶世縁¶
　　　依韻和李密學會流杯亭¶
園林固足勝景著必人賢將泛杯中物遠分湖¶
水泉來從百花底轉向衆賔前易醉縁多病陪¶
<pb:KR4d0056_SBCK_029-4b>¶
公愧少年¶
　　　依韻和韓子華陪王舅道損宴集(韓氏/兄弟)¶
(八人而七/人在坐)¶
雲低未成雪寒氣已侵席凍醪傾白濁乾果列¶
紫赤風微時破靣亭敞宜張帟來望野興通古¶
城何額額邀射弓鈞開破的翦羽白助中聲喧¶
呼不覺屢傾幘醉驚一發功誰許百金易非等¶
將帥能聊將賔友適中酒作暴謔心親語多劇¶
吾徒固不羇安可限常格去忌無俗流起酌驚¶
<pb:KR4d0056_SBCK_029-5a>¶
臧獲八龍觀諸韓頭角相戢迫參差玉峰前愛¶
慕不知夕誰嗟短景移能使吝情釋爲賀主人¶
翁賢甥無乆隔此會舉世稀頻頻奚所惜¶
　　　飮韓仲文家¶
飮酒衆所嗜未若朋會樂終日不爲荒扵時豈¶
多怍坐客十餘人七子實棣蕚杯行發嚴令孰¶
不資善謔巧詞劇猱捷辨機如弩彍醉舌强且¶
遲罰觥奚屢酌正言訐詭䛕簡禮去酬酢迭嘲¶
果與𬞞相呼花間藥是非不親親笑語何落落¶
<pb:KR4d0056_SBCK_029-5b>¶
夜歸歡有餘孩稚扶仍噱¶
　　　玉汝贈永興氷蜜梨十顆¶
梨傳眞定間其丼曰如蜜君得咸陽中味兼氷¶
作質遺之析朝醒亦以蠲煩疾吾兒勿多嗜不¶
比盤中栗¶
　　　王道損贈永興氷密梨四顆¶
名果岀西州霜前競以收老嫌氷熨齒渇愛密¶
過喉色向瑤盤發甘應蟻酒投僊桃無此比不¶
畏小兒偷¶
<pb:KR4d0056_SBCK_029-6a>¶
　　　寄題滁州豐樂亭¶
泠泠幽谷泉近在靑峰下使君去窮源林外留¶
車馬一徑穿篠深蔽日復瀟灑行盡逢泓澄翠¶
影如可瀉雲樹陰其旁造物將有假引水開石¶
池結宇覆碧瓦乃知愛玩心朝夕未忍捨近移¶
溪上石怪古蒼蘚惹芍藥廣陵來山卉雜夭冶¶
春禽時相鳴賔從不應寡欲問淮南趣還思洛¶
陽社勝事巳不辜吟觴無倦把¶
　　　和韓仲文西齋間夜有懷道損舅及予¶
<pb:KR4d0056_SBCK_029-6b>¶
冬日每苦短方愛夜漏永積雲寒擁齋徘徊延¶
月影獨能懷親友出門見參井是時發淸詠筆¶
若天驥騁¶
　　　前此諸韓來飮獨仲連以小兒病不至¶
　　　明日仲連有夜坐見懷之什因成荅章¶
夜與賢豪飮方聞黙坐時我斟相樂酒君詠寄¶
來詩莫恨殊喧寂眞縁篤愛慈何當因雪興過¶
此未應遲¶
　　　奉和子華持國玉汝來飮西軒¶
<pb:KR4d0056_SBCK_029-7a>¶
我誠官局冷終日事靡括每躭古人書似與世¶
俗闊同道三四人來過慰饑渴迭相陳語言曾¶
未猒刀呾自中將過晡畱飯具麄糲薄酒繼以¶
斟不覺寒日没愚妻方罷沐供飯愧倉卒凍婢¶
昧煎和親調首忘髴每食各驚顧誰謂不黔突¶
倦僕暖吾薪饑馬飽吾秣馬無歸嘶聲僕有顏¶
色活安穩不知疲明缸仍爲撥醉言實無次曾¶
未窮本末諸君競相先岀口論莫奪復云天地¶
間此能有幾達我聞顏汗下恐後謗難遏其間¶
<pb:KR4d0056_SBCK_029-7b>¶
常有言但未見疵齾終當輕有若悔目巳屢䀣¶
(莫八/反)信哉群玉林豈得依朽枿吾心爲之然收¶
舌如斷割寄音謝豪俊茲藴只圭撮¶
　　　和道損喜雪¶
宻雪巳迎臘隨風來拂巾偏知寒夜屋不管醉¶
歸人暗積空庭合偷裝衆樹新沃田將望歲壓¶
癘且忘貧薄厚曾無意飄揚似有因旣能先覆¶
物乃見未饒春作陣從天落何功得地均暫欣¶
供一賞惜逐馬蹄塵¶
<pb:KR4d0056_SBCK_029-8a>¶
　　　荅持國遺魦魚皮膾¶
海魚沙玉皮翦膾金虀釅遠持享佳賔豈用餙¶
寳劒予貧食幾稀君愛則巳泛終當飯葵藿此¶
味不爲欠¶
　　　與仲文子華陪觀新水磑¶
湖壖此興磑許俗見仍稀激射聊因勢囘環豈¶
息機水如嵓下過人悟雪中歸坐想韓夫子心¶
應不道非¶
　　　與道損仲文子華陪泛西湖¶
<pb:KR4d0056_SBCK_029-8b>¶
氷消湖巳緑渺渺鴨頭春船學吳兒刺吟稀楚¶
老新對山憐去鳥隔樹識逰人誰念滄江上風¶
柔採白蘋¶
　　　和持國石蘚¶
石根雲常蒸老蘚宻扵毯濕翠連澗陰淨緑繞¶
嵒坎不異泉上芹丰茸猶可擥安知山中客遠¶
寄趣已淡¶
　　　同諸韓飮曼叔家¶
富貴豐盤餐日可侑淸角不與賢者俱飽食何¶
<pb:KR4d0056_SBCK_029-9a>¶
所學吾友雖日貧邀賞不辭數質衣爲酒肴出¶
論輕管樂其饌精且丼刀几孰親握是時予苦¶
眩引去意頗確羸馬雪中歸醉醒誰復較¶
　　　和仲文西湖野歩至新堰二首¶
決決堰根水層層湖上田寒魚猶著底白鷺巳¶
飛前履惜春泥滑衣從澁蔓牽偶來成野望歸¶
興自留連¶
潭上水容暖野中寒吹横行塘人已晚吟歩日¶
難更凍地坼枯龜齗氷流破鏡王都且不遠樂¶
<pb:KR4d0056_SBCK_029-9b>¶
此林泉性¶
　　　送韓奉禮(崇道)¶
將欲侍親去獨要予贈言世風還自有文體不¶
須論稍愛春波急微生野岸　行舟寧覺遠幾¶
日到都門¶
　　　諸韓來會别¶
諸韓行有日别思更依依獨歎從予少還看似¶
子稀呼童聊奏酒灑水爲開扉蘇合染裘美雪¶
中閶闔歸¶
<pb:KR4d0056_SBCK_029-10a>¶
　　　送仲文¶
三年不岀戸孝行閭井聞近俗遂知化豈非由¶
所薫御琴趨國門何必長守墳美哉若君子忠¶
可移扵君¶
　　　送子華¶
識君雖恨晚說詩屢解頥吾徒固難合所合終¶
不移冐寒躍馬來且言行有期河上氷始坼輕¶
棹去未遲¶
　　　送仲連¶
<pb:KR4d0056_SBCK_029-10b>¶
别緒如亂絲欲理還不可却悲嬌女詩寧戀更¶
效左是時遠道懷紛紛上歸舸憐君正如此豈¶
任風雨俀¶
　　　送玉汝¶
談笑去拘忌乃見相與深風騷得徃返但見非¶
知音明日車馬北豈不動離襟春風蘼蕪緑别¶
恨生遥岑¶
　　　玉汝遺橄欖¶
南國青青果涉冬知始摘雖咀澁難任竟當丼¶
<pb:KR4d0056_SBCK_029-11a>¶
莫敵來從萬里外或以苦口擲所投同木瓜欲¶
報無瓊璧¶
　　　和王待制岀郊馬上口占寄兄損道次¶
　　　韻¶
日暖寒郊不起風使君車騎岀城中遥知望處¶
思兄弟鴻鴈連連下遠空¶
　　　寄題蘇子美滄浪亭¶
聞買滄浪水遂作滄浪人置亭滄浪上日與滄¶
浪親宜曰滄浪叟老向滄浪濵滄浪何處是洞¶
<pb:KR4d0056_SBCK_029-11b>¶
庭相與鄰竹樹種已合魚蟹時可緡春羮芼白¶
菘夏鼎烹紫蓴黄柑摘霜晚香稻炊玉新行吟¶
招隱詩懶戴醉中巾憂患兩都忘還徃誰與頻¶
昨得滁陽書語彼事頗眞曩子初去國我勉勿¶
迷津四方不可之中土百物淳今子居所樂豈¶
不遠埃塵被髪異泰伯結客非春申莫與吳俗¶
尚吳俗多文身蛟龍刺兩股未變此遺民讀書¶
本爲道不計賤與貧當須化閭里庻使禮義臻¶
　　　送河東轉運劉察院¶
<pb:KR4d0056_SBCK_029-12a>¶
塞郡屯師乆飛芻始得人權傾擁旄將詔輟繡¶
衣臣舊里過京洛辭家渡盟津紫裘蘇合染驄¶
馬玉環辰榆莢關頭雨梨花谷口春高車方陟¶
險豐膳暫違親山勢北臨岱地雄西隔秦行臺¶
知不遠能使問安頻¶
　　　依韻和玉汝對月見懷西軒¶
坐見沙頭月復憐衣上輝正如從我飮還欲照¶
君歸相逐影徒是共嗟歡巳非夜深依岸落寒¶
色入傷違¶
<pb:KR4d0056_SBCK_029-12b>¶
　　　依韻和玉汝舟中見懷¶
遥聞岀舟望始愛川原廣春氷未破時旋拉寒¶
篙響鳴鴈似相隨遠日聊一仰能知狀物工把¶
筆獨見想¶
　　　同道損持國訪孔旼處士¶
高廬當大道節士不肯過窮巷獨秉德車馬一¶
何多勢力走䛕謟禮義服委佗是以被褐人長¶
甘北山阿曰今豈有愧漁上有行歌¶
　　　二月十四夜霜¶
<pb:KR4d0056_SBCK_029-13a>¶
欣欣東園杏忽值春飛霜粲然彼䌓英萎若岀¶
沸湯旣能與之榮而復使之傷向來肅殺時已¶
共百卉黄今同草吐心不似草心長天理固難¶
測誰要必其常¶
　　　送謝師直南陽上墳¶
躍馬清明前行將拜孤壠松吹送悲聲縁纓淚¶
如湧三歲宰南方奠斚阻親捧山下獨徘徊雨¶
來雲蓊蓊¶
　　　奉和持國曼叔方叔送師直歸馬上同¶
<pb:KR4d0056_SBCK_029-13b>¶
　　　賦之什¶
郊外桃李花赤赤復白白爲君歌古曲行子在¶
南陌衆人各巳歸春風送無跡安知春風送到¶
處花當客我病岀獨難併請春風讁此情無遠¶
近千里不能隔¶
　　　和韓子華寄東華市玉版鮓¶
客從都下來遠遺東華鮓荷香開新包玉臠識¶
舊把色絜巳可珍味佳寧獨捨莫問魚與龍予¶
非愽物者¶
<pb:KR4d0056_SBCK_029-14a>¶
　　　喜雨¶
冬渉春無雨侵晨忽沛然燕曾知社後雷未發¶
聲前細濕林花暗輕霑土脉全看看一百五風¶
勢莫狂顛¶
　　　送王判官之江陰軍幙(易知)¶
徃時初渡江頗愛江南美誰知坐卧間思及烟¶
波裏絮逐&KR1693;魚繁䜴添蒓線紫君行語風物到¶
日應相似¶
　　　送王龍圖源叔之襄陽¶
<pb:KR4d0056_SBCK_029-14b>¶
忽驚車騎臨乃是荆州長登堂語岀處陳事猶¶
夢想别逾二十年相遇今始兩爵位異禮數齒¶
髪可下上但問我何有而獨不愛曩敢吿守拙¶
愚此道未嘗枉行當至峴山羊公存廟像簫鼔¶
有時奠道德其可仰¶
　　　依韻和持國新植西軒¶
開地臨廣衢崇崇十餘畝新軒稍偏北治圃亦¶
西酉盎中植菡蓞水不過升斗小桂未得地驗¶
活徒搯朽上乏幽禽啼下多穴蟻走藥苗雖無¶
<pb:KR4d0056_SBCK_029-15a>¶
補欲比山中有澆灌同一時萌芽或先後松株¶
不滿尺廊廟色已厚禀性久且堅物理豈無偶¶
㯶櫚仍未大散葉纔八九夏緑與冬青各各自¶
爲友吾軒還處西脩竹爾後取兩莫論是非但¶
可吟對酒¶
　　　送師直之會稽宰(其兄在餘姚)¶
天下風物佳莫出吳與越新罷吳官來又隨越¶
舸發連宰吳越間皆邇蛟鼉窟伯氏復同郡邑¶
境接民垈寧將内隔外正似肉附骨姚江遺魚¶
<pb:KR4d0056_SBCK_029-15b>¶
蟹稽山奉笋蕨足得相交歡高堂未華髪送子¶
意不盡念逐有明月¶
　　　西湖觀新出鵞兒道損持國曼叔請予¶
　　　賦之¶
春菢畏雷後㲉開形已完嫩毛輕染蘗小掌未¶
全丹見物初能啑浮波尚怕寒山陰無道士更¶
長換應難¶
宛陵先生集卷第二十九¶
<pb:KR4d0056_SBCK_029-16a>¶
#+PROPERTY: JUAN 29
#+PROPERTY: FILE SB04n0234-029宛陵先生集-卷第二十九目録.
<pb:KR4d0056_SBCK_029-17a>¶
宛陵先生集目録卷第二十九¶
　　陽翟凝嵩亭　王仲儀寄闘茶¶
　　和王道損風雨　闘䳺鶉¶
　　和道損欲雪　闘山鵲¶
　　和仲文聮句　種藥¶
　　荅王汝西軒　和持國分題僊藥¶
　　送長陵辨師歸寧　和密學流杯亭¶
　　和子華陪宴　飮韓仲文家¶
　　玉汝遺氷密梨　王道損遺密梨¶
<pb:KR4d0056_SBCK_029-17b>¶
　　寄題滁州豐樂亭　和仲文西齋閒夜¶
　　荅仲連　和子華飮西軒¶
　　和道損喜雪　荅持國遺魦膾¶
　　陪觀新水磑　陪泛西湖¶
　　和持國石蘚　同諸韓飮曼叔¶
　　和仲文西湖野歩　送韓奉禮¶
　　諸韓來會别　送仲文¶
　　送子華　送仲連¶
　　送玉汝　玉汝遺橄欖¶
<pb:KR4d0056_SBCK_029-18a>¶
　　和王待制岀郊　寄題蘇子美滄浪亭¶
　　送河東劉運使　和玉汝對月¶
　　和玉汝舟中見懷　和訪孔旼處士¶
　　二月十四夜霜　送師直上墳¶
　　和諸友歸馬上同賦¶
　　和子華寄玉版鮓　喜雨¶
　　送江陰王判官　送襄陽王龍圖¶
　　和持國新植西軒　送師直㑹稽宰¶
　　賦觀西湖新鵞兒¶
<pb:KR4d0056_SBCK_029-18b>¶
¶
目録終¶

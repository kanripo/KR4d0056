# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.724914
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0234-034宛陵先生集-卷第三十四.
<pb:KR4d0056_SBCK_034-1a>¶
宛陵先生集卷第三十四¶
　　　　　　　　宋宛陵梅堯臣聖俞著¶
　　　使風¶
跨下橋南逆水風十幅蒲帆彎若&KR0211;淮波帶日¶
魚鱗紅岌岌飛上北斗中龜山始撞人定鐘岸¶
草澁澁鳴秋蟲¶
　　　田家屋上壺¶
脩蔓屋頭綴大壺簷外垂霜乾葉猶苦風斷根¶
未移收挂煙突近開充酒具遲賤生無所用㑹¶
<pb:KR4d0056_SBCK_034-1b>¶
有千金時¶
　　　九月二日夢後&KR0009;裴如晦¶
裴生安徤否試問鴈經過處士賦鸚鵡將軍養¶
駱駝食魚今飽未索米柰貧何昨夜分明夢持¶
書認篆窠¶
　　　昭信淮上¶
清淮𣺌然去白浪𫝑如奔同發巳先逺獨行將¶
向昬洲長寧辨路夜泊偶依村燈火稍覺亂應¶
聞人語喧¶
<pb:KR4d0056_SBCK_034-2a>¶
　　　小村¶
淮濶州多忽有村&KR0068;籬踈敗謾爲門寒雞得食¶
自呼伴老叟無衣猶抱孫野艇鳥翹唯斷纜枯¶
桑水齧只危根嗟哉生計一如此謬入王民版¶
籍論¶
　　　難知¶
自古難知不遇人朝爲蛇䑕暮龍麟魏齊客溺¶
簀中死亭長妻輕跨下貧白石夜歌誰與進黃¶
金懷印自能伸丈夫只患無才業何恨區區逐¶
<pb:KR4d0056_SBCK_034-2b>¶
路塵¶
　　　九山¶
我經九山問野叟崔嵬一無安曰九且恐斷岸¶
積&KR0806;&KR0380;復意陂原多產韭又疑堆壠若柱灸四¶
者未悟叟不言使我臨流獨搔首¶
　　　淮岸¶
秋水刷土骨峭瘦如老石虚沙歸島嶼寒浪漱¶
竅𨻶下過白魚尾上有蒼獺跡平崗自相連野¶
籜鳴風櫟¶
<pb:KR4d0056_SBCK_034-3a>¶
　　　原有禽倐鳴升遽黙下¶
小禽不盈握羽翮自輕捷裊裊上雲鳴聲窮如¶
隕葉雀懷啄粟娛鷃有棲蒿愜嗟嗟力甚微枉¶
與鷹鸇接¶
　　　浮來山(舊說此山/產雲母)¶
秦&KR0017;驅卯沙聚結無蒼翠誰云海上移能與潮¶
浮至洞嘘蛟鼉腥廟畵風雷異雲母今有無庶¶
爲僊藥餌¶
　　　泊下黃溪¶
<pb:KR4d0056_SBCK_034-3b>¶
黃溪晚來泊得見田家微刺艇斜陽下耕洲載¶
耒歸牛鳴向空犢犬喜入人衣復有返樵者檐¶
枯翹雉肥¶
　　　濠梁感懷¶
天子昔封禪吾叔從金輿廻首㤗山下出建𩀱¶
隼旟來㝷觀魚臺遂逺承明廬當時十五詠螢¶
照墨石書¶
　　　渦口¶
秋水見灘底淺沙交浪痕白魚跳處急宿鴈下¶
<pb:KR4d0056_SBCK_034-4a>¶
時昬帶月入渦尾落帆防石根淸淮行未盡明¶
日又前村¶
　　　夢同諸公餞仲文夢中坐上作¶
巳許郊間陳祖席少停車馬莫催行劉郎休恨¶
三千里樽酒十分聽我傾¶
　　　過塗荆二山遇暗石¶
淮流兩山間𫝑束秋漲急聚石如伏兵歛歛波¶
下立輕舟不可防而况昧所習暗值柂巳毁後¶
者戒前及同發去漸遙更愁寒灘澁¶
<pb:KR4d0056_SBCK_034-4b>¶
　　　舟上采菊¶
泯泯平慢流行當季秋月演漾過汀洲汀洲芳¶
杜歇白露夜正霏黃菊寒更發采以泛酒巵不¶
獨映華髪¶
　　　朝暮¶
氣候輙未定寒暄朝暮間挾纊水風生衣綌川¶
陽還緑草藏邃岸枯櫟植高山且非天時異順¶
理心自閑¶
　　　荆山¶
<pb:KR4d0056_SBCK_034-5a>¶
和楚人玆楚地泣玉山無所記但見楚人誇產¶
玉古廟幽幽無&KR0017;哭儻有&KR0017;定無足¶
　　　塗山¶
古傳神禹迹今向舊山阿莫問辛壬娶從來甲¶
子多夜淮低激射朝江上嵯峨荒廟立泥骨巖¶
頭風雨過¶
　　　曉日¶
岀舟曉日升曈曨波上爛爛黃金鎔&KR0456;歷紫煙¶
生鏡中釣船似畵分横縱風莫從虎雲從龍變¶
<pb:KR4d0056_SBCK_034-5b>¶
作霏霞重復重¶
　　　雞聲¶
雞聲踏曉呼呼起扶桑烏含光如車輪碾雲蹤¶
跡無誰教夸父逐逺向鄧林趨復從海底轉循¶
環似轆轤¶
　　　采杞¶
誰謂岸無杞條其長矣誰謂杞無實爛其皇矣¶
掇彼征矣檐旣盈矣捨&KR0068;與蠧造此冝酒維此¶
宜酒我挹我注我飮我助以養我𥸤¶
<pb:KR4d0056_SBCK_034-6a>¶
　　　泊橛澗觀渡¶
隔岸呼舟檝臨河立馬牛解鞍沙上憩沉網渚¶
間收殘日銜沙尾孤帆落戍頭莫愁暄作雨晚¶
水白煙浮¶
　　　看山&KR0009;宋中道¶
前山不礙逺斷處吐尖碧研青㸃無光淡墨近¶
有跡前林横白雲復與後嶺隔孤舟川上人引¶
望不知夕安得老畵師寫&KR0009;幽懷客¶
　　　暮雨¶
<pb:KR4d0056_SBCK_034-6b>¶
水上魚吹白露山頭雲與龍附潭中水作潭中¶
雨朱鼈飛過吳洲去鯉魚相隨不知數老蛤銜¶
泥在深處¶
　　　細雨樵行¶
蛟人困卧寒潭底怗波濛濛垂白絹波上女兒¶
飛輕橈逆流自與郎去樵風吹𩯭髪不及撩鴉¶
翅卷起蠆尾翹濃纈羅帶長繞腰日暮下來吹¶
短簫¶
　　　晨鴉¶
<pb:KR4d0056_SBCK_034-7a>¶
雲昬月黒鴉不知皷聲鼕鼕雞報啼睥睨未辨¶
夫東西癡雛噪舞羣翅低野桑葉卷風凄凄濃¶
霧不起寒雨迷晨鴉&KR0077;歸巢上棲¶
　　　㑹稽婦¶
食藕莫問濁水泥嫁婿莫問寒家兒寒兒黧黒¶
靣無脂驥子縱瘦骨骼竒買臣貧賤妻生離行¶
歌&KR0018;薪何媿之高車來駕建朱旗銅牙文弩擐¶
犀皮官迎吏走馬萬蹄江潮晝起橫白霓舊妻¶
呼載後乗歸悔淚夜落無聲啼吳酒雖美吳魚¶
<pb:KR4d0056_SBCK_034-7b>¶
肥儂今豢養慙猪雞園中高樹多曲枝一日挂¶
與桑蟲齊¶
　　　九日次壽州¶
昔人把菊望青榼今我持酒無黃花自催屋裏¶
紅鱗膾不彈墻頭白項鴉壽春城高枕淮水緑¶
蒲踈踈暮帆起登臨不學孟叅軍帽墜山風費¶
嘲&KR0083;¶
　　　泊壽春龍潭上夜半黑風破一舟¶
盲風吼空來不識前山遮廻激入灣口暗浪騰¶
<pb:KR4d0056_SBCK_034-8a>¶
水涯喧聞破我船沉沒驚一家晦昧若塗漆心¶
緒如亂麻燈光不出戸&KR0017;火空照沙百物任漂¶
蕩薄命誰怨嗟但存此空舟坐類鳥&KR0009;槎妻孥¶
皆失色一夕𩯭欲華詹惶俟天明頃刻抵歲遐¶
雨寒雞唱遲况乃城上鴉¶
　　　頴上得鯉魚爲膾懷餘姚謝師厚¶
青蓑潭上老赬尾網中魚買作秋盤膾還思逺¶
客書越虀橙熟乆楚飯稻舂初雖去故鄕逺不¶
嫌爲饌踈¶
<pb:KR4d0056_SBCK_034-8b>¶
　　　丘家渡早發¶
曲頴若秋蛇屈盤鱗甲活問戍得耕人拾魚逢¶
祭獺草窠殘野燒樹挂經流沫百里相對看頻¶
行媿迂闊¶
　　　水次蘚花¶
秋雨日霏霏碧花生疊疊水邉有神女粧去遺¶
翠靨岸側小家婦不知所宜愜未得未還人自¶
將渾靣帖¶
　　　夜行憶山中¶
<pb:KR4d0056_SBCK_034-9a>¶
青熒&KR0017;火動不悟前山雨昬徑梟鳥鳴獨行毛¶
髪聚桷葉枯綴林風動疑有虎低迷薄雲開心¶
喜淡月吐¶
　　　村醪¶
雨濕破荆籬風搖樹亞旗小槽聲不急挈榼問¶
沽遲摘果野棠熟望人船大隨燈前相對飮還¶
似昔過時¶
　　　川上田家¶
斜光隔河明入照桑柘下臯壠生麥苗青青尚¶
<pb:KR4d0056_SBCK_034-9b>¶
堪把逺見牛羊歸相親童稚野醉歌秋草間頗¶
與世家寡¶
　　　發匀陵¶
秋雨宻無迹濛濛在一川孤村望漸逺去鳥飛¶
巳先向晚雲漏日微光人𠋣船安知偶自適落¶
岸逢沙泉¶
　　　聞鴈¶
濕雲夜不散薄處微有星孤鴈去何急一聲愁¶
更聽心應失舊侣翅巳高青冥幾日江海上鳬¶
<pb:KR4d0056_SBCK_034-10a>¶
鷗共滿汀¶
　　　牽船人¶
沙洲折脚鴈疑人鋪翅行柰何暮雨來復值寒¶
風生濕毛染泥滓縮頸無鳴聲爾軰正若此猶¶
勝&KR0013;堅兵¶
　　　田人夜歸¶
田收野更逈墟里隔煙陂荒徑巳風急獨行唯¶
大隨荆扉候不掩稚子望先知自是一生樂何¶
湏閭井爲¶
<pb:KR4d0056_SBCK_034-10b>¶
　　　行次頴州聞張甥宗亮不捷鄕薦以詩¶
　　　唁而迎之¶
風前汝隂道雨冷江南書始歎與意異何慙定¶
鑑踈但能存楚玉切莫道黔驢不&KR0018;當時約馳¶
迎一乗車¶
　　　聞櫓¶
靜夜有舟下中流聞櫓聲隔牎燈巳暗卷幔月¶
微明漸向寒灣逺遙應宿枕驚客心何苦急曾¶
是不縁名¶
<pb:KR4d0056_SBCK_034-11a>¶
　　　晚鷗¶
晴川帶微陽鷗鳥𩀱飛去𩀱飛如有歸並宿向¶
何處汀寒霧&KR0456;歷永落沙沮洳不避近行舟應¶
知心寡慮¶
　　　新晴¶
隂雲忽掃盡朝日吐清光萬里不礙日衆鳥欣¶
哢吭草樹巳搖落山川尚鬱蒼百事擇佳日佳¶
日唯晴陽¶
　　　將次項城阻風舟不能進¶
<pb:KR4d0056_SBCK_034-11b>¶
逆水寒風急輕舟晚不前因來泊古渡聊且上¶
平田草軟行方穩鶉驚去瞥然&KR0077;㝷孤岸逺吹¶
幘亂華顛¶
　　　斫膾懷永叔¶
高河古穴深下有蒼鱗鯽岀水獰將飛落刀細¶
可織香粳炊正滑白酒美少力但欠平生歡共¶
此中路食¶
　　　夜漁¶
夜漁歸自速短艇若飛雲水動月猶白挐音人¶
<pb:KR4d0056_SBCK_034-12a>¶
不聞廻身明燭底撫卷至宵分我以此爲足勞¶
勞非爾羣¶
　　　驚鳬¶
驚鳬雖避人終戀舊所泊盡背船頭去&KR0077;從船¶
尾落湏知取𫝑高不是初飛錯¶
　　十月三日相公花　小飮賦四題¶
　　　拒霜¶
木杪芙蓉花開非紅艶早常畏晚霜寒朱華競¶
衰草¶
<pb:KR4d0056_SBCK_034-12b>¶
　　　九月二十八日牡丹¶
香包巳向青春發又見秋深特地開應笑菊殘¶
無意思不能邀賦洛陽才¶
　　　殘菊¶
零落黃金蘂雖枯不改香深叢隱孤秀猶得奉¶
淸觴¶
　　　三日讌集¶
蕭然寒圃有殘芳吟徧朱欄向夕陽旣許坐陪¶
公衮貴&KR0077;慙蒿羽接鸞凰¶
<pb:KR4d0056_SBCK_034-13a>¶
　　　依韻許主客北樓夜㑹¶
一月能逢幾笑歡高樓紅蠟滴金盤吟餘隴首¶
雲初散唱盡陽𨵿露巳寒不管星河漸西落自¶
將煙水去程寛當時坐客各南北誰憶重遊泛¶
木蘭¶
　　　謹和相國屋上菊叢¶
屋上有叢菊結根深瓦縫旣無地𫝑美又乏土¶
力擁乃因塗明生不由人所種亦能應節開焉¶
取入公用公來歩廣庭聞鴈目始縱忽見粲然¶
<pb:KR4d0056_SBCK_034-13b>¶
英降植合常從賓僚席其傍詠玩意已重物莫¶
猒僻逺㑹遇良可頌¶
　　　寒菜¶
畦&KR0188;收莫晚圃吏巳能供根脆上將凍葉萎霜¶
漸濃不應虚巳筯還得間庖饔㫖蓄詩人詠從¶
來用禦冬¶
　　　送裴節推歸京¶
逺水未生凍輕舟歸大梁岸廻初向月篙滑始¶
霑霜淸世豈淹俊上公存薦章行應重對策莫¶
<pb:KR4d0056_SBCK_034-14a>¶
愧漢賢良¶
　　　十月菊上蜂¶
黃蜂得晴日不道菊開稀向蘂晚寒起落叢無¶
力飛輕輕難自舉怗怗一何微莫問巢房處斜¶
陽柰欲歸¶
　　　送江學士睦州通判¶
渉淮淮水淺泝溪溪水遲君到桐廬日正值采¶
茶時試問嚴陵跡今復有誰知¶
　　　和民樂¶
<pb:KR4d0056_SBCK_034-14b>¶
歲晚&KR0163;功畢野老相經過有酒自斟酌適意同¶
笑歌大兒緝牛衣小兒護雞窠囷廩見餘積息¶
戍靡&KR0018;戈林間落熟果屋裏鳴寒梭㑹待朔雪¶
時狐兎生𦊨羅飫鮮持作腊贈乏不言他是非¶
了莫問此理當何如¶
　　　和晚花¶
春花莫猒早秋草莫猒遲各不相羡慕榮枯乃¶
繋時芙蓉東籬英雖晚亦自宜霜前給給開霜¶
後差差萎深處有孤蕚寒月尚見披野蜂徒愛¶
<pb:KR4d0056_SBCK_034-15a>¶
香凍翼不能支抱枝無力去憫然見恩私¶
　　　聞進士販茶(自此宣州至和/二年五月後)¶
山園茶盛四五月江南竊販如犲狼頑凶少壯¶
冒嶺險夜行作隊如刀槍浮浪書生亦貪利史¶
笥經箱爲盗囊津頭吏卒雖捕𫉬官司直惜儒¶
衣裳&KR0077;來城中談孔孟言語便欲非堯湯三日¶
夏雨刺昬墊五日炎熱譏旱傷百端得錢事酒¶
䏑屋裏餓婦無糇糧一身溝壑乃自取將相賢¶
科何爾當¶
<pb:KR4d0056_SBCK_034-15b>¶
　　　梅雨¶
三日雨不止蚯蚓上我堂濕菌生枯籬澗氣醭¶
素裳東池蝦蟇兒無限相跳梁野草侵花圃忽¶
與欄干長門前無車馬苔色何蒼蒼屋後昭亭¶
山又被雲蔽藏四向不可徃靜坐唯一牀寂然¶
忘外慮微誦黃庭章妻子笑我閑曷不自舉觴¶
巳勝伯倫婦一醉猶在傍¶
　　　鳥毁燕巢¶
堂間兩胡燕哺雛㘅百蟲老鴉亦養子偷雛燕¶
<pb:KR4d0056_SBCK_034-16a>¶
巢中燕巢忽墮地六七皆命窮赤身無羽翼腸¶
斷彼雌雄來徃&KR1131;鳴聲安得置室宫我閔樓簍¶
籔俄已彊雨風從今更生卯不若受女娀¶
　　　五月十三日大水¶
誰知山中水忽向舍外流誰知門前路已通溪¶
中舟窮蛇上竹枝聚蚓登階陬我家地𫝑高四¶
顧如湖滮浮萍穿籬眼斷葑過屋頭官吏救市¶
橋停車當市樓應念此中居望不辯馬牛危湍¶
瀉天河漫漫無汀洲羣蛙正得時日夜鳴不休¶
<pb:KR4d0056_SBCK_034-16b>¶
戢戢後池魚隨波去難留&KR0045;鬐雖自在江上多¶
網鉤紛紜閭里兒踊躍競學泅吾慕孔宣父有¶
意乗桴浮¶
宛陵先生集卷第三十四¶
<pb:KR4d0056_SBCK_034-17a>¶
#+PROPERTY: JUAN 34
#+PROPERTY: FILE SB04n0234-034宛陵先生集-卷第三十四目録.
<pb:KR4d0056_SBCK_034-18a>¶
宛陵先生集目録卷第三十四¶
　　使風　田家屋上壺¶
　　夢後&KR0009;裴如晦　昭信淮上¶
　　小村　難知¶
　　九山　淮岸¶
　　原有禽　浮來山¶
　　泊下黃溪　濠梁感懷¶
　　渦口　夢諸公餞仲文¶
　　過塗荆山　舟上采菊¶
<pb:KR4d0056_SBCK_034-18b>¶
　　朝暮　荆山¶
　　塗山　曉日¶
　　雞聲　采杞¶
　　泊橛澗觀渡　看山&KR0009;中道¶
　　暮雨　細雨樵行¶
　　晨鴉　㑹稽婦¶
　　九日次壽州　泊壽春龍潭¶
　　頴上得鯉爲膾　丘家渡早發¶
　　水次蘚花　夜行憶山中¶
<pb:KR4d0056_SBCK_034-19a>¶
　　村醪　川上田家¶
　　發匀陵　聞鴈¶
　　牽船人　田人夜歸¶
　　唁張甥不捷鄕薦　聞櫓¶
　　晚鷗　新晴¶
　　項城阻風　斫膾懷永叔¶
　　夜漁　驚鳬¶
　　相公後園四題　和許主客夜㑹¶
　　和相國屋上菊叢　寒菜¶
<pb:KR4d0056_SBCK_034-19b>¶
　　送裴節推歸京　十月菊上蜂¶
　　送江學士睦倅　和民樂¶
　　和晚花　聞進士販茶(自此宣州至和/二年五月後)¶
　　梅雨　烏毁燕巢¶
　　五月十三日大水¶
目録終¶

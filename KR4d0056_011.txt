# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:52.754231
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0234-011宛陵先生集-卷第十一.
<pb:KR4d0056_SBCK_011-1a>¶
宛陵先生集卷第十一¶
　　　　　　　　宋宛陵梅堯臣聖俞著¶
　　　謁&KR0031;廟¶
八月過宋都泊舟&KR0031;廟側永懷此忠良遺烈傳¶
碑刻五位儼朝裾千年同血食當時多苟生貴¶
爵曾誰識縱今有丘墳都巳荒荆&KR0068;古人非輕¶
死於義實罕得英骨化埃塵令名同鳥翼飛翔¶
出後世景慕無終極豈若目前榮未沒聲巳息¶
西登孝王城王氣由邦國¶
<pb:KR4d0056_SBCK_011-1b>¶
　　　送弟禹臣赴官江南¶
昔與子同歸夜向&KR0050;洲泊持杯月正清遄水平¶
如削爾來蘆岸深湏防虎潜搏行行無朋友遇¶
事自斟酌¶
　　　和永叔&KR0051;祠詩¶
并州古來稱近胡山雄氣壯民足儲山根&KR0051;水¶
發源處平若皎鑑潜決䟽漸流漸急不可測以¶
至㶁㶁鳴清渠豈惟俯可見毛髪况乃了了看¶
&KR0027;魚下漑平田幾百頃稻苗&KR1737;稏曾不枯興亡¶
<pb:KR4d0056_SBCK_011-2a>¶
莫問隨水逺廟深草樹空扶踈伊君持節過其¶
下愛此佳趣聊停車北望故城無舊物泱漭野¶
色連丘墟巳向風前聽好鳥只畏落日聞蒼狐¶
晉人湏識漢使美冉冉青髯似緑蒲¶
　　　得李殿丞端州硯¶
鮫龍所窟處其石美且堅蠻匠斵爲硯漢官求¶
費錢持歸向都邑爭乞如瓦磚豈識萬里險&KR0861;¶
竊好事傳¶
　　　書謝師厚至¶
<pb:KR4d0056_SBCK_011-2b>¶
爾來哭爾姑清淚滴塵几一聞在目言不謂今¶
則死而猶意逺行所念當至止秋風忽助嚎萬¶
木欲摧毀¶
　　　詠蘇子美庭中千葉菊樹子¶
生與衆草生不與衆草榮彼皆春爭葩玆獨秋¶
吐英千葉共一蕚百蔕共一莖幽亭聳扶踈獨¶
本非搘撑吾友蘇子美有酒對自傾香隨青陵¶
蝶色映黃金鸎昨日偶來過頗興陶令情豈敢¶
復言詩君家有子卿¶
<pb:KR4d0056_SBCK_011-3a>¶
　　　新冬傷逝呈李殿丞¶
惡老今逼衰&KR0012;寂仍足悲寒風一夜起曩事無¶
不思手澤在故物黙歷非故時夢寐猶平常反¶
寤恨莫追人生苦情累安得木石爲賴有同舍¶
郞相語強解頥¶
　　　送趙升卿之韶幕¶
舟車歷盡險風物乃還君爼肉應多味虞韶不¶
復聞林鳴異音鳥山冐欲晴雲若弔張丞相空¶
祠舊近墳¶
<pb:KR4d0056_SBCK_011-3b>¶
　　　蘇子美竹軒和王勝之¶
庭無十歩廣有竹纔百箇子時哦其間賓友或¶
來和琴壼置子傍圖籍亦在左誰憐脩脩影只¶
畏寒日過誰憐青青枝下有暗葉墮我期霰雪¶
時來聽幽聲卧應當爲設榻勿使賞心剉持以¶
報主人此興不可破¶
　　　偶書&KR0009;蘇子美¶
君詩壯且竒君筆工復妙二者世共寶一得亦¶
難料我今或盈軸體逸思益峭有如秋空鷹氣¶
<pb:KR4d0056_SBCK_011-4a>¶
壓城雀鷂又如飮巨鍾一舉不能釂旣釂心巳¶
醉顚倒視兩曜吾交有永叔勁正語多要嘗評¶
吾二人放檢不同調其於文字間苦硬與惡少¶
雖然趣尚&KR0651;握手幸相笑¶
　　　&KR0009;題洪州李氏涵虚閣¶
耳熟&KR0364;閣美未爲豫章遊近聞東湖上可見西¶
山頭朝愛雲氣生暮數鳥行幽主人趣向逺登¶
覽日不休父兄巳三人挂冠此遲留他年儻一¶
徃風物詠可周¶
<pb:KR4d0056_SBCK_011-4b>¶
　　　送蕭秘校¶
比從江南來又從江南去&KR0012;舟隨鴈羣晩泊定¶
何處霜橙可爲虀冰鱠思下筯此興吾不知薄¶
言聊所慕¶
　　　送李殿丞通判處州¶
拜官將近親不畏千里險泝流上贛水石亂波¶
驚颭舟人素已諳曲折就廻閃豈虞失便利&KR0029;¶
慣憂亦掩昔余從平流悸夢尚成魘今逢子方¶
去青䋏絲新染沙頭有堠吏惴立板方歛鴻鴈¶
<pb:KR4d0056_SBCK_011-5a>¶
正來翔競看朱服儼¶
　　　古劒篇送蔡君謨自諫省出守福唐¶
生銅夜夜鳴剉鐵未嘗缺主人乆提擕何事贈¶
離别借問豈酬恩請看鐔上血休慙補履功出¶
處異施設¶
　　　雜興¶
主人有十客共食一鼎珍一客不得食覆鼎傷¶
衆賓雖云九客沮未足一客嗔古有弑君者羊¶
羮爲不均莫以天下士而比首陽人¶
<pb:KR4d0056_SBCK_011-5b>¶
　　　送逐客王勝之不及遂至屠兒原¶
犯霜出國門送客客巳去猶意行未逺策馬過¶
寒戍川長不見人沙沒前崗路始聞雲木深忽¶
逢朱亥墓金鎚一報恩義烈垂竹素何湏文學¶
爲&KR0009;語長沙傅¶
　　　送周仲章太博之鉅野¶
仲月霜氣嚴朝來厚如雪鴻鴈各南飛羽毛將¶
恐折征途履以足侵骨寒於鐵得罪此爲輕君¶
恩大歡恱¶
<pb:KR4d0056_SBCK_011-6a>¶
　　　鄴中行¶
武帝初起銅雀臺不又建閣延七子日日臺上¶
羣烏饑峩峩七子宴且喜是時閣嚴人不通雖¶
有層梯誰可履公幹才俊或欺事平視美人曾¶
不起五官&KR0310;急猶且容意使忿怒如有&KR0017;自玆¶
不得爲故人輸作左校濱於死其餘數子安可¶
存紛然射去如流矢鳥烏聲樂臺轉高各自畢¶
逋誇疐尾而今撫卷跡巳陳唯有漳河舊流水¶
　　　親郊前三日大慶殿雪中¶
<pb:KR4d0056_SBCK_011-6b>¶
　　　皇帝率羣臣發章聖五后册¶
將郊先奉冊拜立未央庭天表君心孝人驚曉¶
雪零冕旒紛&KR0039;綴劒佩濕晶熒曲蓋曾無用羣¶
臣敢自寧鑪煙靜齋幄井氣凍宫缾明日來壇¶
下中宵巳見星¶
　　　忠上人擕王生古硯誇余云是定州漢¶
　　　祖廟上瓦爲之因作詩以答¶
硯取漢廟瓦誰恤漢廟隳重古一如此吾今對¶
之悲旣寶若圭璧未知爲用時¶
<pb:KR4d0056_SBCK_011-7a>¶
　　　讀後漢書列傳¶
漢家誅黨人誰與李杜死死者有范滂其母爲¶
之喜喜死名愈彰生榮同犬豕¶
　　　異同¶
吾聞聖賢心不限親與踈義&KR0651;目前乖道同異¶
代俱堯舜及周孔千載趨一途盗跖誚孔氏弟¶
子將黨歟蹠自驅其衆日念殺不辜河濱捧土¶
人海畔逐臭夫塞川豈量力同趣卽爾徒爾旣¶
不自過反以此爲紆¶
<pb:KR4d0056_SBCK_011-7b>¶
　　　蔡仲謀遺鯽魚十六尾余憶在襄城時¶
　　　&KR0023;此魚留以遲歐陽永叔¶
昔嘗得圎鯽留待故人食今君逺贈之故人大¶
河北欲膾無庖人欲&KR0009;無鳥翼放之巳不活烹¶
煑費薪&KR0068;¶
　　　雜擬¶
忽聞胡&KR0016;渡河水月&KR0334;夜脅隂貂寒獨侍金輿¶
立城角龍虵不展繞旗竿¶
　　　答中上人卷¶
<pb:KR4d0056_SBCK_011-8a>¶
吹笛皆學龍吹笙皆學鳯又於笙笛間高下不¶
相中得其精者稀得其麤者衆况於眞出音千¶
歲不復夢爾爲學笙歟頗巳臻妙弄¶
　　　送蘇子美¶
勇爲江海行風波曾不懼但欲尋名山扁舟無¶
定處南有鵬若鴞嶮有石若鋸毒草見人搖短¶
狐逢影怒不遐尚苦乖更逺饒瘴霧東土乃濱¶
海蜃鼉仍可怖殻物怪&KR0200;屑蠃蜆固無數醎腥¶
損齒牙日月復易飫二方旣若此徃矣無乆駐¶
<pb:KR4d0056_SBCK_011-8b>¶
竟當西北來醉酎炙肥羜夏不猒漿酪冬不猒¶
雉兎勿言專口腹口腹人所務天台信竒偉石¶
橋非坦歩廬岳趣最幽饑腸看瀑布此致雖爲¶
高實亦難乆慕君行聽我言不聽到應悟¶
　　　晩歸聞李殿丞訪别言巳屢來不遇¶
蕭條一陋巷頻日見馬蹄歸來稚子告有客云¶
將暌始知君其南復歎我向西豈不懷念慕吾¶
親書新齎曰吾五男子愛惜無不齊所要立門¶
戶安用同犬雞齪齪守此客馴馴戀此棲二季¶
<pb:KR4d0056_SBCK_011-9a>¶
留左右足以共挈擕身許逺就禄幸又奉阿&KR2890;¶
今年還都下路喪子與妻囊罄厭外役進退&KR0011;¶
藩羝終當改江邑儻得致音題¶
　　　刁景純將之海陵與二三子送於都門¶
　　　外遂宿舟中明日留饌膾¶
人言汴水駛柰何已冬乾蔡雖平且慢臘月行¶
亦難唯聽夜冰合爲君愁苦寒暫維青絲䋏邀¶
膾白玉盤行人反飫我於理&KR0651;未安所忻能自¶
養不復道加餐¶
<pb:KR4d0056_SBCK_011-9b>¶
　　　&KR0009;洪州致仕李國博¶
湖上悠然度幾春勇抛榮禄遂天眞青蒲翠竹¶
圍華屋白酒黃雞命里人果下有時乗小駟兒¶
曹方見擁朱輪田園歲入千鍾美肯似䟽家苦¶
畏貧¶
　　　同謝師厚宿胥氏書齋聞䑕甚患之¶
燈青人已眠饑䑕稍出穴掀翻盤盂響驚聒夢¶
寐輟唯愁几硯撲又恐架書齧癡兒効猫鳴此¶
計誠巳拙¶
<pb:KR4d0056_SBCK_011-10a>¶
　　　聞子美次道師厚登天清寺塔¶
二三君少壯走上浮圖巓何爲苦思我平歩猶¶
不前苟得從而登兩股應已攣復想下時險喘¶
汗頭目旋不如且安坐休用窺雲煙¶
　　　謝師厚歸南陽効阮歩兵¶
一日復一朝一暮復一旦與子相經過少會不¶
言散我心終未極歲月忽云晏嘶馬思長道&KR0012;¶
鳥逐前伴駕言慕儔侶懷抱若冰炭南臨白水¶
湄風雪振高岸意恐慈母念疾馳節已換解劒¶
<pb:KR4d0056_SBCK_011-10b>¶
登北堂㓜婦笑粲粲弊裘一以縫征塵一以澣¶
而我客大梁衣垢自悲歎¶
　　　師厚明日歸南陽夜坐有懷¶
明朝子當去我若雲失龍龍歸雲未歸索莫將¶
安從半夜出戸望參畢已正中倐然變隂黒烈¶
烈鳴䆫風䆫鳴不得寐擁被一悲翁¶
　　　永叔贈酒¶
大門多竒醖一斗市錢千貧食尚不足欲飲將¶
何縁豈能以口腹屈節事豪權閉戸飽於虀作¶
<pb:KR4d0056_SBCK_011-11a>¶
詩湧如泉一日復一夕醒目常不眠窮臘忽可¶
怪&KR0031;壼故人傳呼兒欲自酌瓦盞無完全其能¶
饔甘脆而况侑夭妍&KR0077;令情懷惡分與富貴偏¶
收拾不復甞排置屋角邊儻有嘉客至傾倒相¶
與顚何暇問濃薄但覺窻扉旋誰識我爲我賓¶
主各頽然始得語且橫旣醉論益堅曾不究世¶
務閑氣爭古先畢竟兩未決辨吻空流涎嗟我¶
儒者飮聒耳無管絃雖云暫歡適終乆還愁煎¶
自甘不偶死寧慕金印懸願頻致此物勿恤瘡¶
<pb:KR4d0056_SBCK_011-11b>¶
檐肩¶
　　　得山&KR0040;¶
急&KR0040;射蒼壁濺林跳萬珠山根水壅壑漫竅若¶
注壼¶
　　　范殿丞通判秦州¶
天水出名馬多稱黃金覊正值羌已和邊草復¶
離離乗肥固未失所藴不得施主人本燕客寧¶
獨事書詩志尚功名間管樂猶一時去去勿復¶
道礧落爲男兒¶
<pb:KR4d0056_SBCK_011-12a>¶
　　　陳繹越州從事¶
母夫人老母兄黜夫人從爾之會稽恐傷爾心¶
不敢泣春崗細&KR0040;聞竹雞時亦藏淚未出臉柰¶
何相與頭傾低誠知就禄非&KR0023;已應欲退耕無¶
舊畦¶
　　　辛著作知西京永寧¶
躍馬西畿令家塋在洛陽衣霑寒食&KR0040;花發故¶
宫墻冷淡鳩鳴屋寛閑水滿塘送君悲漸老空¶
憶釣伊魴¶
<pb:KR4d0056_SBCK_011-12b>¶
　　　依韻和師厚别後&KR0009;¶
吾與爾别未及旬吾家依舊甑生塵閉門不出¶
將誰親自持介獨輕貨珍盤餐豈有醎酸辛苦¶
吟輟寢昏繼晨夜光忽怪來何頻採拾若在滄¶
浪垠和者彌寡唯陽春¶
　　　普淨院佛閣上&KR0012;鶻¶
我新稅居見寺閣金碧照我破屋前目看閣上¶
聚鳩鴿巢棲飮哺忘窮年雕簷畵壁屎汚徧以¶
及像塑頭與肩寺僧不敢施彈射忽有蒼鶻張¶
<pb:KR4d0056_SBCK_011-13a>¶
毒拳鵶鳴鵲噪鸜鵒呌怒鶻來比窺腥羶鶻心¶
決烈不畏衆瞥碎一腦驚後先死鳥墮空未及¶
地返翅下取如風旋獨當屋脊恣撦磔啄肉披¶
肝腸弃&KR0162;老鴟無藝又狠怯盤飛欲近饑目穿¶
逡廵鶻飽自飛去爭殘不辨烏與鳶羣兒指&KR0039;¶
路人笑我方吟憶秋江邊¶
　　　蜂¶
春風無主撩亂時分羣養子各守脾爭掇花&KR0254;¶
爲蠟&KR0097;年年共割不我稽俄逢主人若過慮畏¶
<pb:KR4d0056_SBCK_011-13b>¶
爾有蠆成噬臍宻將惡物毒爾族爾曾不得同¶
䤈雞王雖爾名爾何補造甘爲利乃自取¶
　　　並遊¶
並出慙羸駕康衢&KR0180;著鞭蹇驢能勝馬擘道去¶
如煙何用嗟遲疾從來有後先所期皆一至我¶
到爾應還¶
　　　&KR0009;宣州可眞上人¶
昭亭山色無纎塵昭亭潭氷見游鱗長松碧篠¶
入古寺石上高僧度幾春¶
<pb:KR4d0056_SBCK_011-14a>¶
　　　元夕同次道中道平叔如晦賦詩得閑¶
　　　字¶
金輿在閶闔簫吹滿人寰九陌行如晝千門夜¶
不關星通河漢上珠亂里閭間誰與聯輕&KR0016;宵¶
長月正閑¶
　　　正月十五夜出廻¶
不出只愁感出遊將自寛貴賤依儔匹心復&KR0651;¶
不歡漸老情易厭欲之意先䦨&KR0077;還見兒女不¶
語鼻辛酸去年與母出學母施朱丹今母歸下¶
<pb:KR4d0056_SBCK_011-14b>¶
泉垢靣衣少完念爾各尚㓜藏淚不忍看推燈¶
向壁卧肺腑百憂攅¶
　　　同次道游相國寺買得翠玉罌一枚¶
古寺老栢下叟貨翠玉罌獸足靣以立爪腹肩¶
而平虚能一勺容色與藍水并我獨何爲者忽¶
見目以驚家無半鍾畜不吝百金輕都人莫識¶
寶白日&KR0031;眼盲¶
　　　送惠懃上人¶
遽告我行何所之東南爾土爾自知山水佛事¶
<pb:KR4d0056_SBCK_011-15a>¶
不暇&KR0003;去何速兮來何爲公卿貴人見爾喜爲¶
爾買屋丐爾資王城幸可樂歲月野鶴終是思¶
陂池去去雲霞不容侶&KR0077;應來此如前時¶
　　　聞賣韭黃蓼甲¶
百物凍未活初逢賣菜人乃知糞土暖能發萌¶
芽春柔美已先薦陽和非不均芹根守天性憔¶
悴澗之濱¶
　　　董著作嘗爲叅謀歸話西事¶
子&KR0003;頗驍勇築城收漢疆提兵無百&KR0016;偷路執¶
<pb:KR4d0056_SBCK_011-15b>¶
生羌大將罪專輒舉軍皆感傷歸來出萬死羸¶
馬亦摧藏¶
　　　戲&KR0009;師厚生女¶
生男衆所喜生女衆所醜生男走四鄰生女各¶
張口男大守詩書女大逐雞狗何時某氏郞堂¶
上拜媪叟¶
　　　薛中舍宰聞喜¶
秦人宦于秦百事順耳目山川我已踈風物子¶
所熟維美行邁時親賓祖車轂空將離别心欲¶
<pb:KR4d0056_SBCK_011-16a>¶
出無僮僕¶
　　　聯句附¶
古木含清吹池上増曉凉余懷本逹曠(謝少/卿)聯¶
此傲羲皇&KR0012;鷗可與狎(絳)幽岸足以觴幸有彭¶
澤酒(堯臣)便同永嘉堂潘生起爲壽(維)王子齊¶
陳章林端見新月(衍)草際聞寒螿照水螢影亂¶
(良臣)拂筵蓼花香徘徊戀嘉境坐使歸興忘(少/卿)¶
　　　希深洛中冬夕道話有懷善慧大士因¶
　　　探得江字韻聯句¶
<pb:KR4d0056_SBCK_011-16b>¶
彼有上人者妙談心所降(希深)逹空知不二觀¶
行本無&KR0031;(聖俞)乆阻飄花席因思響雪窻(希深)¶
社中雖得逺方外自非龐(聖俞)夢幻慙他刼風¶
塵猒此&KR0022;(希深)終期親道樹何必憶重江(聖俞)¶
　　　希深本約遊西溪信馬不覺行過據鞍¶
　　　䏈句¶
有意訪西溪順途吟思迷及玆詢野老巳恨過¶
芳蹊(希深)醉客但多興幽禽空自啼無由駐金¶
勒林表日光低(堯臣)¶
<pb:KR4d0056_SBCK_011-17a>¶
　　　同希深馬上口占送九舅入京成親聯¶
　　　句¶
之子洛中來芳罇喜暫開人誇阿連少吾愧士¶
衡才(希深)丹闕鳯皇去清川鴻鴈廻都門春色¶
美相送思悠哉(堯臣)¶
　　　玉麈尾&KR0009;傅尉越石聯句¶
齋中獨何物持之想見君惟玆玉麈尾信美而¶
有文夫子善談道亹亹詞如雲在握昔同色傾¶
坐今離羣(絳)况託懷袖好曾親蕙蘭薫常許助¶
<pb:KR4d0056_SBCK_011-17b>¶
閑放於焉探典墳旣乃阻清燕復屈驅䖟蚊自¶
&KR0651;白團扇未畏秋葉紛(堯臣)¶
　　　風瑟聯句¶
竅竹漏天風張絃擬嶧桐佳名從此得妙響未¶
曾窮(希深)夜靜危臺上人閑皎月中依依聽不¶
足秋露滿蘭叢(聖俞)¶
　　　冬夕會飮聯句¶
與君數夜飮唯恐酒盞空今我苦欲淺(堯臣)語¶
志難此同陳編侑歡適(謝景初)間謔何魁雄婢¶
<pb:KR4d0056_SBCK_011-18a>¶
子寒且倦(堯臣)主人哦不窮燈青屢結花(景初)¶
煎響時鳴蟲穴䑕暗出沒(堯臣)風鴈高雍容冰¶
霜覆瓦屋(景初)貂狐輸貴翁&KR0012;床乏暖質(堯臣)¶
苦語有淡工咀嚼患䏑小(景初)煨炮驚殻紅落¶
蟾斜入竅(堯臣)逺漏微逓風醉心欺睡&KR0334;(景初)¶
細書刺昬瞳吽呀聞爭犬哮吼猒啼&KR1042;撥火亂¶
頳豆附炙&KR0031;彎&KR0211;乾果硬迸齒(堯臣)寒虀酸滿¶
胸枯蛤擘無肉淡脯燒可饔語必造聖賢樂巳¶
過鼓鍾&KR0083;窻幸未曙(景初)絮被令旋縫凍痺兩¶
<pb:KR4d0056_SBCK_011-18b>¶
股鐵跑抓&KR0031;&KR0066;蓬脬尿旣懶溺裩虱唯欲烘器¶
皿足缺齾捧執無天穠兒女寒不寢(堯臣)僮僕¶
困欲瞢豈無貴冨徒笑此饑寒蹤丈夫固有&KR0018;¶
道義乆巳充墨子不黔突齒軰且得封勉哉梅¶
夫子塞者終自通(景初)¶
　　　問答(送九舅席上作)¶
金鑿落(希深/問)留贈行人湏滿酌銀缾况有宜城¶
醪及取春風花照灼¶
小屏風(問希/深)座隔流塵素影融方牀六尺&KR0367;清¶
<pb:KR4d0056_SBCK_011-19a>¶
晝慙無玉枕名通中¶
玉蟾蜍(希深/問)厠君筆硯誠有諸可愛亭亭寒月¶
照瑩然四座凝冰壼¶
金錯刀(問希/深)連環交刃吹風毛美人贈我萬錢¶
貴何必翦犀誇孟勞¶
青雲梯(問希/深)尺木爲階行勿迷勤脩道業生羽¶
翼天門九襲湏攀隮¶
鳯于飛(希深/問)差差粹羽今逢時桐花正美矞雪¶
亂家庭玉樹湏來儀¶
<pb:KR4d0056_SBCK_011-19b>¶
¶
宛陵先生集卷第十一¶
#+PROPERTY: JUAN 11
#+PROPERTY: FILE SB04n0234-011宛陵先生集-卷第十一目録.
<pb:KR4d0056_SBCK_011-20a>¶
宛陵先生集目録卷第十一¶
　湖州後詩¶
　　謁&KR0031;廟　送弟赴官江南¶
　　和永叔&KR0051;祠詩　得李殿丞端硯¶
　　書謝師厚至　詠蘇子美千葉菊¶
　　新冬傷逝　送趙升卿之韶幕¶
　　蘇子美竹軒　偶書&KR0009;子美¶
　　&KR0009;題涵虚閣　送蕭秘校¶
　　送李通判處州　古劒篇送蔡君謨¶
<pb:KR4d0056_SBCK_011-20b>¶
　　雜興　送逐客王勝之¶
　　送周太博之鉅野　鄴中行¶
　　大慶殿雪中　答忠上人擕古硯¶
　　讀後漢列傳　異同¶
　　蔡仲謀遺鯽魚　雜擬¶
　　答上中人卷　送蘇子美¶
　　聞李殿丞訪别　刁景純留饌膾¶
　　&KR0009;致仕李國博　同師厚宿胥氏¶
　　聞子美登天清塔　謝師厚歸南陽¶
<pb:KR4d0056_SBCK_011-21a>¶
　　夜坐有懷　永叔贈酒¶
　　得山&KR0040;　范通判秦州¶
　　陳繹越州從事　辛著作知西京永寧¶
　　和師厚别後&KR0009;　普淨佛閣&KR0012;鶻¶
　　蜂　並遊¶
　　&KR0009;宣州眞上人　元夕同賦¶
　　正月十五夜出廻　同次道遊相國寺¶
　　送惠懃上人　聞賣韭黃蓼甲¶
　　董著作爲叅謀　戲&KR0009;師厚生女¶
<pb:KR4d0056_SBCK_011-21b>¶
　　薛中舍宰聞喜　聯句附¶
　　希深聯句　希深據鞍聯句¶
　　同希深馬上口占　玉麈尾¶
　　風琴聯句　冬夕會飮聯句¶
　　問答¶
目録終¶

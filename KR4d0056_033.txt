# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.644746
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0234-033宛陵先生集-卷第三十三.
<pb:KR4d0056_SBCK_033-1a>¶
宛陵先生集卷第三十三¶
　　　　　　　　宋宛陵梅堯臣聖俞著¶
　　　五月二十夜夢尹師魯¶
昨夕夢師魯相對如平生及覺語未終恨恨傷¶
我情去年聞子䘮旅寄誰能迎家貧兒女㓜迢¶
遞洛陽城何當置之歸西望涙緣纓¶
　　　五月二十四日過高郵三溝¶
甲申七月七未明至三溝先妻南陽君奄化向¶
行舟魂去寂無跡追之固無由此苦極天地心¶
<pb:KR4d0056_SBCK_033-1b>¶
瞀腸如抽泣盡淚不續岸草風颼颼柎殭尚疑¶
生大呼聲裂喉柁師爲我歎挽卒爲我愁戊子¶
夏再過感昔涕交流恐傷新人心強制揩䨇眸¶
未及歸旅櫬悲恨何時休¶
　　　過茱茰堰¶
茱茰堰在吳牛死茱茰堰廢吳牛閑吳牛閑東¶
南百貨來如山¶
　　　詠歐陽永叔文石硯屏二首¶
虢州紫石如紫泥中有瑩白象明月黑文天畫¶
<pb:KR4d0056_SBCK_033-2a>¶
不可窮桂樹婆娑生意發其形方廣盈尺間造¶
化施工常不沒虢州得之自山窟持作名卿硯¶
傍物¶
鑿山侵古雲破石見寒樹分明秋月影向此石¶
上布中又隱孤壁紫錦藉圎素山祗與地靈暗¶
巧不欲露乃值人所獲裁爲文室具獨立筆硯¶
間莫使浮埃度¶
　　　永叔進道堂夜話¶
海風驅雲來池雨打荷急虛堂開西窓晚坐凉¶
<pb:KR4d0056_SBCK_033-2b>¶
氣入與公話平生事不一毫及初探易之奥大¶
衍遺五十乾坤露根源君臣排角立言史書星¶
瑞亂止由不戢巨惡叅大美微顯豈相襲陳䟽¶
見公忠曾無與明執文章包元氣天地得嘘吸¶
明吞日月光峭古崖壁澁淵論發賢聖暗溜聞¶
鬼泣夜䦨索酒巵快意頻舉挹未竟天巳白左¶
右如啓蟄¶
　　　贈劉謀閤副¶
聲名赫赫在窮塞眉宇堂堂真丈夫腰劒臂弓¶
<pb:KR4d0056_SBCK_033-3a>¶
輕赴敵無人不伏魏黃鬚¶
　　　長蘆江口¶
風駕晚潮急浪頭相趂過水歸瓜歩小船下秣¶
陵多鷗舞不停翅鷰飛輕帖波今來學楚客薄¶
暮愛漁歌¶
　　　金陵懷古¶
秦莫恃棧閣吳莫恃壍江不能恃以德二國竟¶
亦降邇來屢興廢由險輕萬邦誰知荒涼城空¶
存如刳腔我今經其下弔古語愧哤嗟哉石頭¶
<pb:KR4d0056_SBCK_033-3b>¶
潮助怒常舂撞¶
　　　江畔¶
江畔菱蒲碧無主吳牛夜𩥇江干歸舟人不悟¶
月巳上花脚野蚊撩亂飛¶
　　　慈姥山石崖上竹鞭¶
江水浸石壁峭直無鳥蹤穴垂青竹根瘦虵愁¶
作龍霹靂雨脚入濕點莓苔封世人不得用八¶
馬今乖慵¶
　　　阻風¶
<pb:KR4d0056_SBCK_033-4a>¶
老漁吹浪不肯休一夜南風打籬響灘下輕舟¶
未可行山脚盤渦似車輞¶
　　　慈姥磯下¶
蘆汀泱漭外露歛見孤嶂行舟每出觀漸近巳¶
殊狀傍來認飲牛正去忽側盎水壑隂若舂野¶
鳥時與相且待風色廻出口始浩蕩¶
　　　早發¶
吳雞鳴隔山江月半在水齧齧岀岸潮霅霅入¶
蒲葦解作泛明鏡接天知幾里我家今不遙正¶
<pb:KR4d0056_SBCK_033-4b>¶
住句溪尾¶
　　　望夫石¶
征骨化爲塵柔肌化爲石高山共蒼蒼臨水望¶
脉脉青雲卷爲髪缺月低照額千古遺恨深終¶
不見車軏¶
　　　過褐山磯值風¶
山口風偏急磯頭水似煎喧聲殊倦聽逆上正¶
難牽暗石誰愁礙長途未擬前江心看白浪卷¶
起大於船¶
<pb:KR4d0056_SBCK_033-5a>¶
　　　褐山磯上港中泊¶
風惡舟難進聊依浦裏村岸潮生蓼節灘浪聚¶
蘆根日脚看看雨江心漸漸昬篙師知蟹窟取¶
以助清樽¶
　　　宿磯上港¶
夜深風浪息月正在南斗逺水生白煙䟱螢出¶
荒莽照蟹屢爇薪張魚未發笱獨能憐野客游¶
宦意何有¶
　　　謁昭亭廟¶
<pb:KR4d0056_SBCK_033-5b>¶
連峰到溪止澄溜向潭瀉廟道走山腰雀雛鳴¶
屋瓦古壁畫雲雷空庭儼輿馬眷予來故鄕絜¶
齋陳奠&KR1356;尚想昔丱童維愚託民社每從諸父¶
賽朅至此祠下今齒踰不惑䨇親世似寡過此¶
無所禱曷慕逢時者¶
　　　昭亭潭上别¶
行舟晚解去親戚各還家淚落正濕衣腸翻如¶
轉車借是昭亭水相隨亦有涯予今游宦意曾¶
不學匏瓜¶
<pb:KR4d0056_SBCK_033-6a>¶
　　　宣州環波亭¶
冐暑駐輪轂徘徊北壕上棟宇起中央芙蓉生¶
四向今吾太守樂慰此郡人望雨從昭亭來水¶
入句溪漲蜻蜓立欄角朱鯉吹荷浪岸木影下¶
布水鳥時引吭心閑不競物興適每傾醸薄暮¶
詠醉歸陪車知幾兩¶
　　　昭亭山¶
曰山何必高要在岀雲雨昭亭非峻峯雄雄若¶
蹲虎旱歲一來祠霈然隨瀝酤有草牧爾牛有¶
<pb:KR4d0056_SBCK_033-6b>¶
薪資爾斧有溪岀其隂有潭在其塢獸則貛與¶
貉魚則魴與鱮山雛水羽聲下上相雜伍呼名¶
如謙㳟號呌若怒侮崖竹惑節踈嶺松或腹腐¶
巨蜂結層房養子窟深土何事山中人采以爲¶
市賈其容固巳多其忍吾未取¶
　　　泊姑熟江口邀刁景純相見(時陳州晏/相公辟)¶
尾生信女子抱柱死不疑吾與丞相約安得不¶
顧期徘徊大江側念此親相知欲留時巳晚欲¶
去情難持引領望軒車豈能慰我思願聞下士¶
<pb:KR4d0056_SBCK_033-7a>¶
禮無曰屈非宜¶
　　　見牧牛人隔江吹笛¶
朝與牛出牧晝與牛在野日暮穿林歸長笛初¶
在骻靣尾騎且吹音響未成雅隨風散逺近舉¶
調任高下我方江上來平溜若鏡瀉悠悠經醉¶
耳亦足發瀟灑苟能和人心豈必奏韶夏鄭聲¶
實美好蠧情如剔剮况其荒敗跡亦又甚裂瓦¶
南箕成簸揚寺孟詠侈哆我今留此詩誰謂馬¶
喻馬¶
<pb:KR4d0056_SBCK_033-7b>¶
　　　依韻和歐陽永叔中秋邀許發運¶
看取主人無俗調風前喜御夾衣凉競邀三五¶
最圎魄知比㝷常特地光艶曲旋教應可聽秋¶
花雖種未能香曾非惡少休防准衆寡而今不¶
易當(永叔詩云仍約多爲詩/准備共防梅老敵難當)¶
　　　與夏侯繹張唐民游蜀岡大明寺¶
秋葉巳多蠧古原看更荒廢城無馬入破冡有¶
狐藏寒日稍淸逈羣山分漭蒼田衣指白水此¶
下是雷塘¶
<pb:KR4d0056_SBCK_033-8a>¶
　　　寄麥門冬於符公院¶
佳人種碧草所愛凌風霜佳人昔巳殁草色尚¶
蒼蒼陸行載以車水行載以航于今五六年與¶
我道路長思人不忍弃期植寒冡傍我嗟復北¶
去安得畢此䘮留植精舍中逺挈防根傷他時¶
京峴下不比野蒿黃¶
　　　送張唐民¶
楚甸有行客西風一孤舟逺隨淮月上若與星¶
槎浮野岸襲幽芳氣淸露巳秋得意美魚蟹白¶
<pb:KR4d0056_SBCK_033-8b>¶
酒問沙頭¶
　　　秋夜同永叔看月¶
青天有右目昬明不常開常時翳雲氣古鑑生¶
莓苔秋夜特清徹乃顧漸西廻靈兎不擣藥是¶
夜無纎埃與君玩流景置酒臨層臺單衣濕白¶
露鳴鴈方南來以言歡未终鴈聲一何哀¶
　　　中秋不見月答永叔¶
天嫌物兼美而使宻雲藏巳向石屏見何湏照¶
席光¶
<pb:KR4d0056_SBCK_033-9a>¶
　　　和永叔中秋夜㑹不見月酬王舍人¶
主人待月敞南樓淮雨西來斗變秋自有嬋姢¶
侍賓榻不湏迢逓望刀頭池魚暗聽歌聲躍蓮¶
的明傳酒令優更愛西垣舊詞客共將詩興壓¶
曹劉¶
　　　觀永叔集古録¶
古碑手集一千卷河北關西得最多莫怕他時¶
費人力他時自有錦蒙駞¶
　　　觀舞(坐上作)¶
<pb:KR4d0056_SBCK_033-9b>¶
誰憐嬌小好腰支老大而今莫那伊太守風流¶
未應淺更教多唱楚人辭¶
　　　留别永叔¶
舊友競留連我征時巳晚但言㑹合難豈道行¶
路逺行路到有期别離未卽返明當各相思念¶
此去且懶¶
　　　觀永叔畵眞¶
良金美玉不可畵可畵唯應色與形除却堅明¶
盡非寶世人何得重丹青¶
<pb:KR4d0056_SBCK_033-10a>¶
　　　畵眞來嵩¶
廣陵太守歐陽公令爾畵我憔悴容便傳髣髴¶
在縑素尸欠勁直藏心胷與我貨布不肯受此¶
之毉卜曾非庸公今許爾此一節爾只丹青其¶
亦逢¶
　　　别後寄永叔¶
前日辭親淚又爲别友岀愁極反無言欲言詞¶
巳窒荷公知我詩數數形美述玆道日未堙可¶
與古爲匹孟盧張賈流其言不相昵或多窮苦¶
<pb:KR4d0056_SBCK_033-10b>¶
語或特事豪逸而於韓公門取之不一律乃欲¶
存此心欲使名譽溢竊比於老郊深愧言過實¶
然於世道中固且異謗嫉交情有若此始可論¶
膠漆¶
　　　登楊州北門¶
樓上山如淡墨畵城中水似輕藍挼楊州今似¶
刀州景似聽中和樂職歌¶
　　　因目痛有作¶
巳爲貧孟郊拚作瞎張籍詩句但口吟世事不¶
<pb:KR4d0056_SBCK_033-11a>¶
眼歷旣能分好惡難用變青白讀書聽吾兒且¶
未廢朝夕¶
　　　宿邵埭聞雨因買藕芡人廻呈永叔¶
秋雨鴈來急夜舟人未眠亂風燈不定瞑色樹¶
相連寒屋猛添響濕窻愁打穿明朝持藕使書¶
此寄公前¶
　　　寄許主客¶
昨日山光寺前雨今朝邵伯堰頭風野雲不散¶
低侵水魚艇無依尚蓋蓬藕味初能消酒渴蓼¶
<pb:KR4d0056_SBCK_033-11b>¶
芳猶愛照波紅楊州有使急廻去敢此寄聲非¶
塞鴻¶
　　　八月二十二日廻過三溝¶
不見沙上雙飛鳥莫取波中比目魚重過三溝¶
特惆悵西風滿眼是秋蕖¶
　　　牛背雙鸜鵒¶
牛背雙鸜鵒煙陂共入時草枯行解美日晚趂¶
羣遲閒載寧辭逺相鳴不間雌初驚牧人去飛¶
上野桑枝¶
<pb:KR4d0056_SBCK_033-12a>¶
　　　廣陵歐陽永叔贈寒林石硯屏¶
磷磷石屛上濃淡樹林分隔水見寒島暗枝藏¶
宿雲賢哉吾益友持以贈離羣琥珀不湏問中¶
心多化蚊¶
　　　岸貧¶
無能事耕穫亦不有雞豚燒蚌㬠槎沫織蓑依¶
樹根野蘆編作室青蔓與爲門稚子將荷葉還¶
充犢鼻裩¶
　　　村豪¶
<pb:KR4d0056_SBCK_033-12b>¶
日擊收田鼓時稱大有年爛傾新釀酒飽載下¶
江船女髻銀釵滿童袍毳㲲鮮里胥休借問不¶
信有官權¶
　　　晚雲¶
黕黕日脚雲斷續如破灘忽舒金翠尾始識秦¶
女鸞又改爲連牛綴燧懷齊單伺黑宻不囂額¶
額城未剜風吹了無物猶立船頭看¶
　　　荇¶
荇葉光於水鉤牽入逺汀淺黃雙蛺蝶五色小¶
<pb:KR4d0056_SBCK_033-13a>¶
蜻蜓老死懷江女飄浮笑楚萍西風莫苦急孤¶
蘂有餘馨¶
　　　晚日¶
晚日晴還暖人閒見物機葉枯蟲自褁䆫響蜜¶
㝷歸林下見收杮水邊聞擣衣吾嗟乆爲客却¶
愧寄荆扉¶
　　　寄酬發運許主客¶
淮上秋來物意閑又乘輕舸信帆還一浮一沒¶
水中鳥更逺更昬天外山斜幅纒踍兵吏至濃¶
<pb:KR4d0056_SBCK_033-13b>¶
金灑𥿄頷珠頒欲酬巳覺不能敵盡日臨風思¶
自慳¶
　　　前日¶
前日楊州去酒熟美蟹蜊秋風淮隂來沙暖拾¶
蚌螄不言爾貧富只繫其鄙夷漢重二千石後¶
世何忽之¶
　　　淮隂¶
青環痩鐵纜繫在淮隂城水脛多長短林枝有¶
直橫山䕫一足走妖鳥九頭鳴韓信祠堂古誰¶
<pb:KR4d0056_SBCK_033-14a>¶
將跨下平¶
　　　哀王孫¶
泗水赤龍將欲飛瘦蛟在泥雲未歸冰蠒煑灰¶
寒水擊長大王孫抱饑色誰知適自下鄕來日¶
昊可哀猶未食菰飯白漿持與君王孫王孫何¶
復云¶
　　　沛公歌¶
赤帝醉提龍劔行徑草沒人壯士驚白虵斷裂¶
不可續神嫗哀哀夜深哭酒醒自負氣生虹從¶
<pb:KR4d0056_SBCK_033-14b>¶
者日畏天下雄秦皇玉輿來向東安知隱在芒¶
碭中婦人自識雲氣從王命艱哉豐沛公¶
宛陵先生集卷第三十三¶
#+PROPERTY: JUAN 33
#+PROPERTY: FILE SB04n0234-033宛陵先生集-卷第三十三目録.
<pb:KR4d0056_SBCK_033-15a>¶
宛陵先生集目録卷第三十三¶
　　夢尹師魯　過高郵三溝¶
　　過茱茰堰　詠永叔文石硯屏¶
　　永叔進道堂夜話　贈劉謀閤副¶
　　長蘆江口　金陵懷古¶
　　江畔　慈姥石崖上竹鞭¶
　　阻風　慈姥磯下¶
　　早發　望夫石¶
　　過褐山磯值風　褐山磯上港中泊¶
<pb:KR4d0056_SBCK_033-15b>¶
　　宿磯上港　謁昭亭廟¶
　　昭亭潭上别　宣州環波亭¶
　　昭亭山　泊姑蘇江口邀景純¶
　　牧牛隔江吹笛¶
　　和永叔中秋邀許發運¶
　　與夏張游大明寺　寄麥門冬符公院¶
　　送張唐民　秋夜同永叔看月¶
　　答永叔不見月　和永叔中秋夜㑹¶
　　觀永叔集古録　觀舞¶
<pb:KR4d0056_SBCK_033-16a>¶
　　留别永叔　觀永叔畵眞¶
　　畵眞來嵩　别後寄永叔¶
　　登楊州北門　因目痛有作¶
　　宿邵埭呈永叔　寄許主客¶
　　廻過三溝　牛背雙鸜鵒¶
　　永叔贈石硯屏　岸貧¶
　　村豪　晚雲¶
　　荇　晚日¶
　　寄酬許發運　前日¶
<pb:KR4d0056_SBCK_033-16b>¶
　　　　淮隂　哀王孫¶
　　　　沛公歌¶
　目録終¶

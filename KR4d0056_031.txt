# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:54.477917
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0234-031宛陵先生集-卷第三十一.
<pb:KR4d0056_SBCK_031-1a>¶
宛陵先生集卷第三十一¶
　　　　　　　　宋宛陵梅尭臣聖俞著¶
　　　杜挺之贈端溪圓硯¶
雪壓古寺深中有卧病客訪之語乆淸饑馬齧¶
庭栢桉頭蠻溪硯其狀若圓璧指此欲爲贈而¶
將助吟席非意予敢貪旣拒頗不懌大岀楮中¶
有素許當自擇强持慰勤心歸以示朋戚哂曰¶
豈其然爲汲寒泉滌滌彼僞餙物𥿄乾見頑石¶
淸晨走髯奴無猒願求易拜賜遂如初明月懷¶
<pb:KR4d0056_SBCK_031-1b>¶
吞蝕微分鸜目瑩尙漬墨花碧詞荅謂我愚悔¶
復料巳逆明日未央朝執手笑啞啞¶
　　　吳冲卿示和韓持國詩一卷輙以爲謝¶
葉公所好者熟巳識頭角一日眞物來駭汗沛¶
且渥我初見韓子蜿蜒噴雷雹子復蛟龍文氣¶
象不可捉畏懷但驚顧得與前事較¶
　　　新息重修孔子廟記¶
新息古邑也自漢以來幾因亂而孔子之廟歲¶
享不絶于今雖邑宰有賢否祀典繫國家也儻¶
<pb:KR4d0056_SBCK_031-2a>¶
不賢屋隳不葺有矣祀其廢諸慶曆七年清河¶
張君伸爲是邑始勤扵治民謹扵條約恪扵事¶
上旣而民信訟且簡乃修孔子祠及祭器子未¶
知君之果學耶學而果知道耶以斯舉則君似¶
有本者學者未必信奉如之嗚呼孔子之道與¶
天地乆與日月昭一郡一邑之廟不足以光顯¶
厥德報厥功也略究爲郡邑之人少誦其書長¶
就其藝遂得其禄忍負不爲一岀口之勞完其¶
廟至使瓦墮簷風雨壞桶甓缺階塵昏像犬豕¶
<pb:KR4d0056_SBCK_031-2b>¶
穴墻垣徃來其間哉新之無是患庻幾賢巳然¶
則苟因爲利廣爾宮俾不肖有說非予望扵君¶
也况邑隷蔡守吳公輔臣大儒名重天下聞君¶
能是得不樂耶予思昔忝邑時見邑多不本朝¶
廷祭法徃徃用巫祝扵傍曰牛馬其肥癘疫其¶
銷榖麥其豐瀆悖爲甚予旣革之君觀有若是¶
者當改爲以從著式云¶
　　　范景仁席中賦莆萄¶
朱盤何纍纍紫乳封霜厚今爲馬谷繁昔釀梁¶
<pb:KR4d0056_SBCK_031-3a>¶
州酒乃知西土珍漢使傳應乆¶
　　　夜聽鄰家唱¶
夜中未成寐鄰歌聞所稀想像朱唇動髣髴梁¶
塵飛悞節應偷笑竊聽起披衣披衣曲巳终窓¶
月存餘暉¶
　　　宋次道得廣南金橘爲餉且有詩因和¶
　　　酬¶
越橘如金丸爛然巳盈篋誰傳嶺外信尚帶霜¶
前葉莫嫌道路遠得與樽爼接主人無吝心懷¶
<pb:KR4d0056_SBCK_031-3b>¶
歸予敢輙¶
　　　李廷老席上送韓持國歸許昌(得早字)¶
馬蹄踐霜華逰客歸何早重裘不畏寒况復非¶
遠道誰言未顧期登第鬢如葆解裝喜可知月¶
下金壺倒¶
　　　送韓持國¶
曰予非才敏乃與世寡㳺三四洛陽友過半已¶
成丘晚節五六人文行皆潔修韓氏棣蕚盛扵¶
我爲薫蕕君比衆最篤我唱君非酬昔我竹軒¶
<pb:KR4d0056_SBCK_031-4a>¶
下𬒳窓風颼飀君時不猒過逍遥談未休頗爲¶
俗士憎恬不防吝尤邇來我還都君亦辭舊州¶
舊州君所隱安得此乆畱雪晴命駕歸使我生¶
悲愁誰見潩水上定更不驚鷗¶
　　　遲月¶
遲月月巳上淸光在高木未能照我庭團團隔¶
東屋¶
　　　風笛¶
旣殊岀塞聲還非江上聽夜吹送悠揚高樓月¶
<pb:KR4d0056_SBCK_031-4b>¶
方逈¶
　　　霜鍾¶
昔向寒溪卧遠寺撞白雲今也趨早朝殘月馬¶
上聞¶
　　　鳴琴¶
雖傳古人聲不識古人意古人今巳遠悲哉廣¶
陵思¶
　　　和曹光道詠直廬屏中六鶴¶
漢家爲瑞雙黄鵠只道飛翻太液池不似雲屏¶
<pb:KR4d0056_SBCK_031-5a>¶
六畵鶴帝宮深處有人知¶
　　　晚歸聞韓子華見訪¶
門外多車騎後迹亂前蹤誰識此來過塵蹄重¶
復重歸有野僕言恨不故人逢豈無肴酒設所¶
向乖所從未能一徃見懶拙其必容¶
　　　送丹陽新守李國愽歸洪州¶
蔡水冬不枯唯愁夜氷結歸船及暖下窮臘未¶
飛雪淮頴地漸偏川上雲常泄幾日接春波南¶
風楚江徹拜親懷郡章予慕嗟才劣¶
<pb:KR4d0056_SBCK_031-5b>¶
　　　食薺¶
世羞食薺貧食薺我所甘適見採薺人自出國¶
門南土蠧瘦鐡刀霜亂青竹籃携持入凍池挑¶
以根葉參手龜不自飽食此尙可慙肥羔朱尾¶
魚腥羶徒爾貪¶
　　　甘陵亂¶
甘陵兵亂百物灰火光屬天聲如雷雷聲三日¶
屋瓦摧殺人不問嬰與孩守官迸走蔵浮埃後¶
日稍稍官軍來圍城幾匝如重鋂萬甲雪色停¶
<pb:KR4d0056_SBCK_031-6a>¶
皚皚孰敢專輙但取裁黄土始堅難速頺¶
　　　夜飮席上賦松子¶
風松有霜子吹落幽人庭幽人畏狼籍日掃岀¶
&KR1104;扄誰將稱遠物乃信渉滄溟¶
　　　送李審言殿丞歸河陽¶
大河冬合時上可馳車馬歸子從橋安黄流在¶
氷下况命使扵家其美世爲寡是宜飭以行慰¶
此懷慕者¶
　　　送王宗說寺丞歸南京¶
<pb:KR4d0056_SBCK_031-6b>¶
晏歲欲飛雪滿天含凍雲犯寒單騎速獵吹紫¶
裘薫庭鵲還先喜池鴻去始聞公應問貧賤善¶
說莫如君¶
　　　李審言將歸河陽值雪遺金波酒¶
朔吹卷天吼遠郊無鳥飛忽驚開戸白昨夜打¶
窓微閭巷我方懶關山君獨歸翻能寄醇酎爲¶
此解寒威¶
　　　對雪憶徃歲錢塘西湖訪林逋三首¶
昔乗野艇向湖上泊岸去㝷高士𥘉折竹壓籬¶
<pb:KR4d0056_SBCK_031-7a>¶
曾礙過却穿松下到茅廬¶
旋燒枯栗衣猶濕去愛峰前有徑開日暮更寒¶
歸欲懶無端撩亂入船來¶
樵童野犬迎人後山葛棠梨案酒時不畏尖風¶
吹入牗更教牀畔覔䲭夷¶
　　　元日朝¶
萬國諸侯振玉珂踏雲朝㑹雪初過欲聞鳯管¶
天邊度數聽雞人樓上歌放仗旌旗方偃亞廻¶
頭宮闕更嵯峨謬陪王屬曾何補泛泛慙同上¶
<pb:KR4d0056_SBCK_031-7b>¶
下波¶
　　　荅祖擇之遺新羅墨¶
海上老松苑霹靂燒瘦龍胡人犀皮膠團煤烟¶
膏濃色奪陽爲翅來渉溟渤重君獲乃爲贈我¶
謬蟲鳥蹤且作異土玩不愧西域笻¶
　　　對殘雪懷歐陽永叔¶
窮臘一尺雪跨春氣逾嚴童僕苦病瘃庭戸無¶
與杴日消夜復凍霰積泥相醃懶岀獨懷遠何¶
由寄江㠶¶
<pb:KR4d0056_SBCK_031-8a>¶
　　　寄題時上人碧雲堂¶
望望佳人來未來雲巳暮當時千里恨不獨看¶
雲故何此啓虛堂定知吟秀句還㑹古人心古¶
人非特賦¶
　　　和宋中道元夕二首¶
結山當衢靣九門華燈滿國月半昏春泥踏盡¶
㳺人䌓鳴蹕下天歌吹喧深坊靜曲走車轅爭¶
前闘盛亡卑尊靚妝麗服何柔温交觀互視各¶
吐吞磨肩一過難乆存眼尾獲笑迷精魂貂裘¶
<pb:KR4d0056_SBCK_031-8b>¶
比比王侯孫夜䦨鞍馬相馳奔¶
春風來解吹殘雪燈燭迎陽萬戸燃竟看䌓星¶
在平地不妨明月滿中天赭袍巳向端門御僊¶
曲初聞法部傳車馬不閒通曙色康莊時見拾¶
珠鈿¶
　　　李國愽遺浙薑建茗¶
吳薑漬吳糟越茗苞越蘀咀辛聊案杯啜味可¶
奴酪但拜故人貺何言爲物薄我心易厭足不¶
比塡溝壑¶
<pb:KR4d0056_SBCK_031-9a>¶
　　　送臨江胥令¶
初從桃源還却向竟陵去今作中州官山水不¶
曾飫且當傳竹枝莫學乗籃轝雲木杜䳌時千¶
嵓響行處¶
　　　寄題滁州醉翁亭¶
瑯琊谷口泉分流漾山翠使君愛泉清每來泉¶
上醉醉纓濯潺湲醉吟異憔悴日暮使君歸野¶
老紛紛至但留山鳥啼與伴松間吹借問結廬¶
何使君㳺息地借問醉者何使君閒適意借問¶
<pb:KR4d0056_SBCK_031-9b>¶
鐫者何使君自爲記使君能若此吾詩不言刺¶
　　　戊子正月二十六日夜夢¶
自我再婚來二年不入夢昨宵見顔色中夕生¶
悲痛暗燈露微明寂寂照梁棟無端打窓雪更¶
被狂風送¶
　　　賜緋魚¶
蹉跎四十七腰間始懸魚茜袍雖可貴髪短齒¶
巳踈兒女眼未識競來牽人裾不知外朝衆君¶
恩慙有餘¶
<pb:KR4d0056_SBCK_031-10a>¶
　　　和答韓子華餉子魚¶
南方海物難具名子魚珍美無與并完鱗全乙¶
異臭腥素鹽漬曝生花輕其頭戢戢筠篋盈出¶
自通印時所評遠渉川陸來都城親賓交遺巳¶
見情食指甞動吾竊驚果獲異味亦足明¶
　　　和答韓奉禮餉荔枝¶
韓盛人所希四海饋名物韓復未踈予分珍曾¶
不一莆陽荔子乾皺殻紅釘宻存甘尚可嘉本¶
味固巳失遙思海樹䌓帶露摘初日安得穆王¶
<pb:KR4d0056_SBCK_031-10b>¶
駿能置萬里疾¶
　　　閏正月二日夜張氏納婦(太素子)¶
婚姻貴及時周有標梅詩雪後花將發人歸室¶
且宜坐中傳漏鼓戸外轉星旗環佩遙聞出當¶
脩廟見儀¶
　　　酌别謝通微判官兼懷歐陽永叔¶
識君童稚時而今君齒壯不見二十年顏貌巳¶
非向親戚多零落欲語還悲愴更問平生交乆¶
從滁水上君又滁水歸寄音傾桂釀儻復二十¶
<pb:KR4d0056_SBCK_031-11a>¶
年吾焉保無恙¶
　　　和永叔郡齋聞百舌¶
響舌能令百鳥羞聽時丹杏發山郵春雲不定¶
雨來急濕翅蒼茫高樹頭¶
　　　送陶太博通判廣信軍¶
平時易水頭不復起邊愁壯士去來乆寒波空¶
自流臨塘移鷺羽隔戌見氊裘半似江南美軍¶
和賸宴㳺¶
　　　荅王太祝卷(整)¶
<pb:KR4d0056_SBCK_031-11b>¶
朝廻泥塗不可岀饑馬倦僕驅之頑閉門獨與¶
古人語黄卷未終聞扣關賢哉公族肯來顧詩¶
䄂大篇令我刪珠光玉瑩絶瑕纇强欲指擿徒¶
羞顏自同培塿最淺狹安得與子論丘山¶
　　　雨賦¶
春雨之至兮風呵而雲導在上爲膏在塗爲淖¶
被末漸本潤萬物者歟施及天下不收報者歟¶
入波而隨流因積而成潦專好而失道者歟壞¶
瓦漏屋蒸菌出木過而爲酷者歟朝使人愁夜¶
<pb:KR4d0056_SBCK_031-12a>¶
使鬼哭迷而不知復者歟將吿之雨雨無聽也¶
將告之天天且夐也窮居知命是何病也噫¶
　　　送張太博通判袁州¶
君非身尤謫南州南方尚鬼其俗媮虵爲鄰虎¶
爲陬丹茅苦竹深幽幽邑人祠鬼拜古樹竹杯¶
一仰來烹牛牛死齧戄常不幸誰得禁止專鋤¶
鉤借曰未信君且徃民將語怪君聽不仰山頭¶
有行舟¶
　　　依韻和宋中道雨夜¶
<pb:KR4d0056_SBCK_031-12b>¶
暗驚料峭寒春雪兼春雨知勝早朝人閒眠不¶
開戸丘壑豈無容泥塗還自取誰吟何遜詩不¶
覺逢逢鼓¶
　　　讀裴如晦萬里集書其後¶
君自萬里廻遂成萬里集其詩二百篇文字必¶
已立定應侔前人未嘗有蹈襲古溪蠻鐡刀岀¶
塜土花澁誰將飾以玉鐔上光熠熠宋子序其¶
端精悍孰鉗摯搜新造空蒙俗眼不得入示予¶
要賦之短戈慙後執¶
<pb:KR4d0056_SBCK_031-13a>¶
　　　見胥平叔¶
歷君門兮九重雲黕黕兮欲雨隱翠幕兮觀予¶
心眷眷兮不語¶
　　　宣麻¶
彬美下一國曾無相印酬莫驚除拜峻自是戰¶
功優壯士頗知勇諸儒方貴謀淮西封亦薄裴¶
度死生羞¶
　　　朧月¶
夜晴𥘉見月雲薄未分明高樹尚無影遠鴻時¶
<pb:KR4d0056_SBCK_031-13b>¶
有聲下階嫌履濕閉戸認苔生寂寂墻陰暝更¶
長巳漸傾¶
　　　兵¶
太平無戰陣漢卒乆生驕金甲不曾擐犀弓應¶
自調嗟爲燎原火終作覆巢梟若使威刑立三¶
軍豈敢囂¶
　　　泥¶
一夜添春雨中衢長舊泥屐粘憂折齒馬滑畏¶
顛啼去啄從江鶴相呼任竹雞朝來放朝請始¶
<pb:KR4d0056_SBCK_031-14a>¶
與逸人齊¶
　　　聞韓仲文使歸¶
傳道使車廻柳條黄未開曉寒非絶漠春色近¶
章臺名馬北方至賔鴻南國來明朝齋祓見天¶
子始稱才¶
　　　未晴¶
未晴初止雨蒸潤尚侵衣缺月如羞岀荒雲不¶
肯歸杏花朱欲綻梅蕚雪將稀遠鴈來何急衝¶
風濕翅飛¶
<pb:KR4d0056_SBCK_031-14b>¶
　　　夜陰¶
月色明還暗雲寒散復濃古堂移魍魉積霧合¶
蛟龍濕菌飛螢岀蒼苔上朽重獨吟嗟向老氣¶
澁覺偏慵¶
　　　夜晴¶
新晴月正明頻聽夜烏驚未向高枝穩時爲繞¶
樹聲群飛自紛泊衆鳥不屏營躁靜扵焉見誰¶
能度物情¶
　　　古鑑¶
<pb:KR4d0056_SBCK_031-15a>¶
古鑑得荒塜土花全未磨背菱尖尚在鼻獸角¶
微訛月暗蝦䗫蝕塵昏魍魉過但令光彩發表¶
裏是山河¶
　　　槖駞¶
鳴駞岀西域衘尾自連連漢驛凌雲去胡人踏¶
雪牽常時識風候過磧辨沙泉老覺肉封側猶¶
蒙錦帕鮮¶
　　　李庭老許遺結絲勒帛¶
紉絲作長帶正勝茱茰紋冉冉仍垂紼&KR2233;&KR2233;自¶
<pb:KR4d0056_SBCK_031-15b>¶
有薫鮮華非稱我脩飾未如君曾不日來取賢¶
哉知禮云¶
　　　貧¶
生甘類原憲死不學陶朱但樂詩書在未憂鍾¶
鼎無耻隨波上下難免鬼歔歈陋巷曲肱者終¶
朝還似愚¶
　　　行僧¶
風衣何揭揭有若瓠葉翻塵土不遠去白雲蔵¶
石門　宛陵先生集卷第三十一¶
#+PROPERTY: JUAN 31
#+PROPERTY: FILE SB04n0234-031宛陵先生集-卷第三十一目録.
<pb:KR4d0056_SBCK_031-16a>¶
宛陵先生集目録卷第三十一¶
　　杜挺之贈端現　謝冲卿示持國詩卷¶
　　重修孔子廟記　席中賦莆萄¶
　　夜聽鄰家唱　和次道金橘¶
　　送韓持國歸許昌　送韓持國¶
　　遲月　風笛¶
　　霜鍾　鳴琴¶
　　和光道屏中六鶴　聞子華見訪¶
　　送丹陽宰李國愽　食薺¶
<pb:KR4d0056_SBCK_031-16b>¶
　　甘陵亂　夜飮席上賦松子¶
　　送李殿丞歸河陽　送王寺丞歸南京¶
　　李審言學士遺金波酒¶
　　對雪憶訪林逋　元日朝¶
　　荅祖擇之遺墨　對殘雪懷永叔¶
　　和中道元夕　寄題碧雲堂¶
　　李國愽遺薑茗　送臨江胥令¶
　　寄題滁州醉翁亭　夜夢¶
　　賜緋魚　和荅韓子華餉子魚¶
<pb:KR4d0056_SBCK_031-17a>¶
　　和荅韓奉禮餉荔枝¶
　　張氏納婦¶
　　酌别謝判官兼懷永叔(京師延慶曆八年春/盡夏五月楚州道中)¶
　　和永叔聞百舌　送陶太博廣信倅¶
　　荅王太祝卷　雨賦¶
　　送張太愽袁州倅　和宋中道夜雨¶
　　書裴如晦集後　見胥平叔¶
　　宣麻　朧月¶
　　兵　泥¶
<pb:KR4d0056_SBCK_031-17b>¶
　　聞韓仲文使歸　未晴¶
　夜陰　夜晴¶
　　古鑑　橐駞¶
　　庭老許遺結絲勒帛¶
　　貧　行僧¶
目録終¶

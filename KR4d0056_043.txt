# -*- mode: mandoku-view; -*-
#+TITLE: 宛陵先生集
#+DATE: 2015-09-11 09:11:55.468901
#+PROPERTY: ID KR4d0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0234-043宛陵先生集-卷第四十三.
<pb:KR4d0056_SBCK_043-1a>¶
宛陵先生集卷第四十三¶
　　　　　　　　宋宛陵梅堯臣聖俞著¶
　　　依韻和郭祥正秘校遇&KR0040;宿昭亭見懷¶
君乗瘦馬來骨竦毛何長下馬與我語滿屋聲¶
琅琅一誦廬山高萬景不得藏岀沒望林寺逺¶
近數鳥行&KR0017;神露怪變天地無炎凉設令古畵¶
師極意未能詳誦&KR0003;冐&KR0040;去夜宿昭亭傍明朝¶
有使至&KR0009;多驚俗章(郭來誦歐陽永叔/廬山高送劉復)¶
　　　採石月贈郭功甫¶
<pb:KR4d0056_SBCK_043-1b>¶
採石月下聞謫僊夜披錦袍坐釣船醉中愛月¶
江底懸以手弄月身飜然不應&KR0064;落饑蛟涎便¶
當&KR0016;魚上青天青山有&KR0193;人謾傳&KR0077;來人間知¶
幾年在昔熟識汾陽王納官貰死義難忘今觀¶
郭裔竒俊郞眉目眞似攻文章死生徃復猶康¶
莊樹穴探環知姓羊¶
　　　依韻和郭秘校苦寒¶
噫風鳴悲鳶鳴哀雨霰枯木爲之摧昭亭山頭¶
野火滅海水夜凍迷蓬萊燭籠以爪自掩耳酒¶
<pb:KR4d0056_SBCK_043-2a>¶
盞生冰拈不起陶濳棄官屋無米兒嚎妻啼付¶
隣里¶
　　　依韻和郭秘校昭亭山偶作¶
知君棄官後江上㝷名山心旣慣世内迹欲還¶
人間昭亭忽來過覽古興長歎野寺拂塵壁丹¶
陽已斕斒殿角虚寶鐸微風聲&KR0226;&KR0226;遺像與筆¶
蹟始得觀裴顏淺井何泠泠前溪何潺潺幽幽¶
隨猿鳥渾渾忘區寰裂裳不爲媿餌芝不爲難¶
坐對寒&KR0040;中松上&KR0012;鶴還¶
<pb:KR4d0056_SBCK_043-2b>¶
　　　送郭功甫還靑山¶
來何遲遲去何勇羸馬寒僮肩竦竦昨日棄爲¶
梅福官扁舟早勝大夫種&KR0018;經不猒關山遙訪¶
我猶將歲月恐得言㑹意若秋鷹反翅歸飛輕¶
飽氄明朝到家年始開椒花壽酒期親捧何當¶
交臂湏強行莫作區區事丘壠¶
　　　送鄧生¶
哀哀彼鄧子扶柩歸長沙朝暮哭失聲驚聒墻¶
上鴉飛去復飛還相與棲水涯&KR0114;葬不當緩早¶
<pb:KR4d0056_SBCK_043-3a>¶
晩能到家¶
　　　送才上人還雪竇&KR0009;逹觀禪師¶
春雪滿蓑笠海邉先鷰歸千林新改葉百衲舊¶
來衣谿水從何至山雲自解飛報言巖下客齋¶
鉢筍應肥¶
　　　樂椽自淮南廻示新詩¶
淮南歷覽還宣城囊多嘉句何氷清入門先呌¶
十年兄袖中大卷持來評我雖暗愚眼不盲要¶
識合如劉長卿舉頭不言笑且驚此兄議論頗¶
<pb:KR4d0056_SBCK_043-3b>¶
稱情我亦感君知我名阮籍從呼作老兵¶
　　　蘇州曹琰虞部浩然堂¶
姑蘇臺上麋鹿嚎夫差城中樓觀高荒榛盡已¶
付明月萬古憤怒空秋濤吳亡越霸能幾日後¶
世擾擾猶鴻毛孟軻善養浩然氣充塞天地無¶
饑嗸慕而爲堂亦有意不學屈子成離騷¶
　　　紅梅篇¶
昨夜輕雷起風&KR0040;芍藥紅牙竹欄土南庭梅花¶
如杏花東家殘朱塗頰䩉蕚爲裳衣蘂爲組枝¶
<pb:KR4d0056_SBCK_043-4a>¶
爲高居榦爲戸蛺蝶未生蜂未來赤身掩歛無¶
金縷終然有子當助傅&KR0003;羮落亦不學飛燕皇¶
后廻風舞此意又笑麻姑與王母勾引何人擗¶
麟脯是非方朔謾漢武只知此桃不知語樹不¶
着口數而今言之巳莫補放我渾丹鳯皇羽¶
　　　依韻和吳正仲聞重梅巳開見招¶
難開宻葉不因寒誰翦鵝兒短羽攢猶是去年¶
驚目艶不知從此幾人觀重重好蘂重重惜日¶
日攀枝日日殘我爲病衰方止酒願擕茶具作¶
<pb:KR4d0056_SBCK_043-4b>¶
清歡¶
　　　&KR0009;送吳公明屯田通判秦州¶
一聞春禽婆餅焦竹林山木生蕭條憶君將向¶
洛門去胡馬無塵塞路遙將軍本是漢丞相玉¶
帳坐辨牙旗梟白靣書生有肝膽少年曽過咸¶
陽橋今雖老病由廬巷爲報緩制秦兵驕¶
　　　吳正仲求紅梅接頭¶
君家梅溪上但見梅花白我家家樹紅求枝&KR0009;¶
歸客翦接如交情本末不相隔明年舉酒時醉¶
<pb:KR4d0056_SBCK_043-5a>¶
頰生微赤¶
　　　初聞蛙¶
朝開南籬梅暮聞北池蛙何時科斗生草根巳¶
吐牙只畏草葉長其下可隱虵游子且勿行科¶
斗成蝦蟇¶
　　　百舌¶
一冬常噤黙乗春何多舌蒼毛無文章尖啄苦¶
騰&KR0003;曉升高高樹百鳥言漏泄只未聞鳯皇有¶
亦學不徹傷哉古辯士徃徃遭車裂¶
<pb:KR4d0056_SBCK_043-5b>¶
　　　萬表臣報山傍有重梅花葉又繁諸君¶
　　　徃觀之¶
前時見多葉曾何數㝷常今見葉又多移賞南¶
澗陽&KR0009;言莫苦恃更多&KR0651;未央¶
　　　去臘隱靜山僧&KR0009;榧樹子十二本栢樹¶
　　　子十四本種於新墳¶
棐栢移皆活風霜不變青&KR0193;垣雖閴寂田客毎¶
丁寧不待爲書几常流作&KR0017;庭東邉夾路少更¶
致儻能令¶
<pb:KR4d0056_SBCK_043-6a>¶
　　　補題東都善惠師禪齋¶
香&KR0090;紅蕖坐花盆白石臺上公金印去王子玉¶
駒來心是寒缾水明無寶境埃世人何擾擾時¶
爲一言開¶
　　　送萬殿丞䖍州安逺軍¶
新雷動江&KR0040;百鳥響溪巖逆水送行客順風催¶
挂帆過山唯廟敬團飯與烏銜太守雖憐舊湏¶
防有嫉讒¶
　　　野望¶
<pb:KR4d0056_SBCK_043-6b>¶
新晴冝野望最愛是山前逺近花兼竹高低水¶
拍田呼名鳥無數問姓客多年此地春耕晩吳¶
牛樹底眠¶
　　　泛溪¶
中流清且平捨楫任船行漸近鷺猶立巳遙村¶
覺橫何妨緑樽滿不畏晩風生屈賈江潭上愁¶
多未適情¶
　　　春隂¶
雲壓花房冷風開柳絮遲幽人宿醒在靜舘晝¶
<pb:KR4d0056_SBCK_043-7a>¶
眠時欲&KR0040;天無&KR0040;將絲&KR0066;未絲孔融過五十歲¶
月已堪悲¶
　　　新鷰¶
前時春社畢今日鷰來飛將補舊巢缺不嫌貧¶
屋歸㘅泥和草梗側翅過柴扉豈比驚丸雀迎¶
人欲拂衣¶
　　　棃花¶
處處棃花發看看鷰子歸園思前法部淚濕舊¶
宫妃月白鞦韆地風吹蛺蝶衣强傾寒食酒漸¶
<pb:KR4d0056_SBCK_043-7b>¶
老覺歡微¶
　　　新笋¶
挑笋春雷後晴坡過&KR0040;時何言江外早巳比洛¶
陽遲園客自偷賣主人郍得知徒令養新竹待¶
與作藩籬¶
　　　海棠¶
要識吳同蜀湏看線海棠燕脂色欲滴紫蠟蔕¶
何長夜雨偏宜着春風一任狂當時杜子美吟¶
徧獨相忘¶
<pb:KR4d0056_SBCK_043-8a>¶
　　　二月七日吳正仲遺活蟹¶
年年收稻賣江蟹二月得從何處來滿腹紅膏¶
肥似髓貯盤青殻大於盃定知有口能嘘沫休¶
信無心便畏雷幸與陸機還徃熟毎分吳味不¶
嫌猜¶
　　　老馬(馬御史所留)¶
吳人惜燕駿燕馬卧吳家毛骨從前貴關山欲¶
去賖草深閑楚澤力盡憶胡沙御史乗來乆時¶
逢避路騧¶
<pb:KR4d0056_SBCK_043-8b>¶
　　自詠¶
閉戶無還徃端居廢禮容花爲貧冨燄鷰是舊¶
過從持&KR0282;對人蠟綻衣看婦縫非同叔夜傲切¶
莫怪踈慵¶
　　　鸚鵡¶
一入秦宫去千山隴樹秋能言依婦女學語&KR0011;¶
俳優玉鏁閑拘束金籠不自由哀良是黃鳥死¶
爲穆公羞¶
　　　曉¶
<pb:KR4d0056_SBCK_043-9a>¶
烏蟾不出海天地無明時萬國睡未覺一聲雞¶
已知樹頭星漸沒枝上露應垂人世紛紛事勞¶
勞只自爲¶
　　　朝二首¶
鵞鴨出欄去兒童臨水驅欲開花泫露聚噪鳥¶
窺厨秣馬刈靑草買薪嫌五銖錢刀豈今古村¶
叟一何愚¶
木鏁初開水上城竹籬深閉日光生青苔井畔¶
雀兒&KR0242;烏臼樹頭鴉舅鳴世事但知開口笑俗¶
<pb:KR4d0056_SBCK_043-9b>¶
情休要着心行是非不道任挑撻唯憶當時阮¶
歩兵¶
　　　宣州雜詩二十首¶
昭亭萬仭山古廟半山間賽雨使君去釣潭漁¶
父閑蕨肥巖向日竹暗壠連關北望高樓上南¶
飛鳥自還¶
三洲灘口急兩水渡頭來下過(淵聖/名)桓彞宅上¶
通嚴子臺潺湲瀉寒月滉&KR0222;照春梅白鷺驚起¶
處魚多見底廻¶
<pb:KR4d0056_SBCK_043-10a>¶
一過響山畔常思路中丞開亭宴&KR0411;虎制賊&KR0090;¶
冰蠅舊刻多磨滅今人少有稱茸茸春草長時¶
有牧牛登¶
伍貟奔吳日蒼皇及水濵彎&KR0211;射楚使解劒與¶
漁人抉目觀亡國鞭尸失舊臣猶爲夜濤怒來¶
徃百川頻¶
毎見昭亭壁高璩筆墨存丹靑虚格裏雲霧碧¶
紗痕鳥屎常愁汚蟲絲幾爲捫貴來曾改觀世¶
故有誰論¶
<pb:KR4d0056_SBCK_043-10b>¶
信讒多見逐伐國豈無仁屈子行江畔昭王問¶
水濵包茅曾責貢香草自持紉莾蒼山川在漁¶
歌屬野人¶
項籍路由此力豪聞拔山八千提楚卒百二破¶
秦關¶
陔下圍歌合江頭匹馬還&KR0077;思諸父老相見亦¶
何顏¶
細雨春岡滑無因駐馬蹄裘單懷後侶風急過¶
前溪近寺聞魚鼓穿林聽竹雞田家春正急炊¶
<pb:KR4d0056_SBCK_043-11a>¶
飯待鋤犂¶
古有琴高者&KR0016;魚上碧天小鱗隨水至三月滿¶
江邊少婦自撈摝逺人無弃&KR0162;慿書不道薄賣¶
取靑蚨錢¶
諸葛乆精妙巳能聞國都紫毫搜老兎蒼䑕拔¶
長&KR0161;露筦何明淨煙丸事染濡班超投此去死¶
作玉關夫¶
大實木&KR0050;熟壓枝常畏風帖花先漏日噴露漸¶
成紅靑箬包山舍馳心奉漢宫誰將槖駞載辛¶
<pb:KR4d0056_SBCK_043-11b>¶
苦向驕戎¶
竿頭注腐䑕水次野蜂知毎視銜飛翅因薫劚¶
取陴絳囊千里道乾&KR4205;百鈞馳盡入公侯第雕¶
盤助酒巵¶
高林似吳鴨滿樹蹼鋪鋪結子繁黃李炮仁瑩¶
翠珠神農本草闕夏禹貢書無遂壓葡萄貴秋¶
來徧上都¶
鳥命若楊葉夜棲雞翼間情知羽毛薄自禦雪¶
霜難相託爲温燠終非學附攀猶勝居鶻握憂¶
<pb:KR4d0056_SBCK_043-12a>¶
懼得生還(柳子厚鶻&KR0003;云)¶
高齋謝公殁此地卽危樓不改窻中岫無停川¶
上舟壁隂縁薜荔城暝笑鵂鶹萬井曉煙合素¶
霓橫樹頭¶
北客多懷北庖羊舉玉巵吾鄕雖處逺佳味頗¶
相宜沙水馬蹄鼈雪天牛尾貍&KR0009;言京國下能¶
有幾人知¶
五月黃梅肥終朝宻&KR0040;微緑苔侵竹閣潤氣裛¶
人衣背隴霑牛去㘅蟲濕鷰歸高山發瀑水夜¶
<pb:KR4d0056_SBCK_043-12b>¶
漲入吾扉¶
斫&KR0238;高崖畔千筒不一盈野糧收橡子山屋&KR0039;¶
松明只見樹堪種曾無田可耕兒孫何所樂向¶
此是平生¶
傳道零陵守玆亭暫解裝分羣同鴈鶩幾日到¶
瀟湘斑竹思虞舜頳萍憶楚王殷勤吏部句今¶
亦誦無忘¶
宛水過城下滔滔北去斜逺船來橘蔗深歩上¶
魚蝦鵞美冐椒葉&KR0097;香聞稻花歲時風俗美笑¶
<pb:KR4d0056_SBCK_043-13a>¶
殺異鄕槎¶
　　　打鴨¶
莫打鴨打鴨驚鴛鴦鴛鴦新自南池落不比&KR0012;¶
洲老秃鶬秃鶬尚欲逺飛去何况鴛鴦羽翼長¶
　　　瞑¶
杳杳鍾初發昏昏戶閉時巢禽投樹盡疲馬入¶
城遲醉唱眠茆屋燒光透槿籬荷鋤休帶月亭¶
長竪毛眉¶
　　　夜¶
<pb:KR4d0056_SBCK_043-13b>¶
日從東溟轉夜向西海沉羣物各已息衆星燦¶
然森蝦䗫將食月魑魅爭岀隂阮籍獨不寐徘¶
徊起彈琴¶
　　　東溪¶
行到東溪看水時坐臨&KR0012;嶼發船遲野鳬眠岸¶
有閑意老樹着花無醜枝短短蒲茸齊似翦平¶
平沙石淨於篩情雖不猒住不得薄暮歸來車¶
馬疲¶
　　　吕大監餉鮆魚十尾¶
<pb:KR4d0056_SBCK_043-14a>¶
日暖楊花四散開江邉鮆魚無數來伊魴洛水¶
不堪憶丙穴&KR0222;陂何可咍賀監休思鏡湖去應¶
知李白跨鯨廻¶
　　　香罏(李獻甫惠)¶
鐵鑄小香爐壁環平口鋪麝焚葵葉大獸齧竹¶
根趺淨几羣書外閑堂一物無中間任&KR0069;燼終¶
與蕙蘭俱¶
　　　茶磨二首¶
楚匠斵山骨折檀爲轉臍乾坤人力内日月蟻¶
<pb:KR4d0056_SBCK_043-14b>¶
行迷吐雪誇春茗堆雲憶舊溪北歸唯此急藥¶
臼不湏擠¶
盆是荷花磨是蓮誰礱麻石洞中天欲將雀舌¶
成雲末三尺蠻童一臂旋(得自三天/洞吳氏)¶
　　　送白珙秀才¶
谿上桃花發山前桂舸移水流過峽急風逆出¶
江遲南國魚蝦猒東都夢寐思逢人若有問不¶
似在朝時¶
　　　送閭丘殿丞¶
<pb:KR4d0056_SBCK_043-15a>¶
毎有西歸客誰無滿袖詩都忘將別意競媚向¶
官資慿在屋頭月照君墻上旗不同山一定更¶
逺更相隨¶
　　　獻甫過¶
幾樹桃花夾竹開阮家閭巷長春苔啓扉索馬¶
送客出忽覺靑紅入眼來¶
<pb:KR4d0056_SBCK_043-15b>¶
¶
宛陵先生集卷第四十三¶
#+PROPERTY: JUAN 43
#+PROPERTY: FILE SB04n0234-043宛陵先生集-卷第四十三目録.
<pb:KR4d0056_SBCK_043-16a>¶
宛陵先生集目録卷第四十三¶
　　和郭祥正見懷　採石月贈郭功甫¶
　　和郭秘校苦寒　和郭秘校偶作¶
　　送功甫還青山　送鄧生¶
　　送才上人　樂椽子示新詩¶
　　曹虞部浩然堂　紅梅篇¶
　　和正仲見招　&KR0009;送吳通判¶
　　正仲求紅梅　初聞蛙¶
　　百舌　萬表臣報梅¶
<pb:KR4d0056_SBCK_043-16b>¶
　　隱靜山&KR0009;樹種　補題善惠禪齋¶
　　送萬殿丞䖍州　野望¶
　　泛溪　春隂¶
　　新燕　棃花¶
　　新笋　海棠¶
　　正仲遺蟹　老馬¶
　　自詠　鸚鵡¶
　　曉　朝二首¶
　　宣州雜詩二十首　打鴨¶
<pb:KR4d0056_SBCK_043-17a>¶
　　　暝　夜¶
　　　東溪　吕大監餉鮆魚¶
　　　香罏　茶磨¶
　　　送白珙秀才　送閭丘殿丞¶
　　　獻甫過¶
<pb:KR4d0056_SBCK_043-17b>¶
¶
目録終¶
